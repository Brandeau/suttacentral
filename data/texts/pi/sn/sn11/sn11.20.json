{
  "_markup_path": "markup/sn/sn11/sn11.20.html",
  "_alt_strings": [
    "en/sujato/sn/sn11/sn11.20.json"
  ],
  "sn11.20:1.1": "Saṃyutta Nikāya 11",
  "sn11.20:2.1": "2. Dutiyavagga",
  "sn11.20:3.1": "<span class=\\\"var\\\" title=\\\"tatiyasakkanamassanasuttaṃ (bj, s2, s3) | sakkanamassanasuttaṃ (3) (s1) | sakka-namassana (3) (pts1)\\\" id=\\\"note547\\\">20. Saṅghavandanāsutta</span>",
  "sn11.20:4.1": "Sāvatthiyaṃ jetavane.",
  "sn11.20:4.2": "Tatra kho … pe …",
  "sn11.20:4.3": "etadavoca:",
  "sn11.20:4.4": "“bhūtapubbaṃ, bhikkhave, sakko devānamindo mātaliṃ saṅgāhakaṃ āmantesi:",
  "sn11.20:4.5": "‘yojehi, samma mātali, sahassayuttaṃ ājaññarathaṃ, uyyānabhūmiṃ gacchāma subhūmiṃ dassanāyā’ti.",
  "sn11.20:4.6": "‘Evaṃ, bhaddantavā’ti kho, bhikkhave, mātali saṅgāhako sakkassa devānamindassa paṭissutvā, sahassayuttaṃ ājaññarathaṃ yojetvā sakkassa devānamindassa paṭivedesi:",
  "sn11.20:4.7": "‘yutto kho te, mārisa, sahassayutto ājaññaratho, yassadāni kālaṃ maññasī’ti.",
  "sn11.20:4.8": "Atha kho, bhikkhave, sakko devānamindo vejayantapāsādā orohanto añjaliṃ katvā sudaṃ bhikkhusaṃghaṃ namassati.",
  "sn11.20:4.9": "Atha kho, bhikkhave, mātali saṅgāhako sakkaṃ devānamindaṃ gāthāya ajjhabhāsi:",
  "sn11.20:5.1": "‘Tañhi ete namasseyyuṃ,",
  "sn11.20:5.2": "pūtidehasayā narā;",
  "sn11.20:5.3": "Nimuggā kuṇapamhete,",
  "sn11.20:5.4": "khuppipāsasamappitā.",
  "sn11.20:6.1": "Kiṃ nu tesaṃ pihayasi,",
  "sn11.20:6.2": "anāgārāna vāsava;",
  "sn11.20:6.3": "Ācāraṃ isinaṃ brūhi,",
  "sn11.20:6.4": "taṃ suṇoma vaco tavā’ti.",
  "sn11.20:7.1": "‘Etaṃ tesaṃ pihayāmi,",
  "sn11.20:7.2": "anāgārāna mātali;",
  "sn11.20:7.3": "Yamhā gāmā pakkamanti,",
  "sn11.20:7.4": "anapekkhā vajanti te.",
  "sn11.20:8.1": "Na tesaṃ koṭṭhe openti,",
  "sn11.20:8.2": "na <span class=\\\"var\\\" title=\\\"kumbhe (bj) | kumbhā (s1-3, km, pts1, mr) | kumbhī (pts2)\\\" id=\\\"note548\\\">kumbhi</span> na <span class=\\\"var\\\" title=\\\"khalopiyaṃ (bj)\\\" id=\\\"note549\\\">kaḷopiyaṃ</span>;",
  "sn11.20:8.3": "<span class=\\\"var\\\" title=\\\"paraniṭṭhitamesanā (s1-3, km, mr)\\\" id=\\\"note550\\\">Paraniṭṭhitamesānā</span>,",
  "sn11.20:8.4": "tena yāpenti subbatā.",
  "sn11.20:9.1": "Sumantamantino dhīrā,",
  "sn11.20:9.2": "tuṇhībhūtā samañcarā;",
  "sn11.20:9.3": "Devā viruddhā asurehi,",
  "sn11.20:9.4": "puthu maccā ca mātali.",
  "sn11.20:10.1": "Aviruddhā viruddhesu,",
  "sn11.20:10.2": "attadaṇḍesu nibbutā;",
  "sn11.20:10.3": "Sādānesu anādānā,",
  "sn11.20:10.4": "te namassāmi mātalī’ti.",
  "sn11.20:11.1": "‘Seṭṭhā hi kira lokasmiṃ,",
  "sn11.20:11.2": "ye tvaṃ sakka namassasi;",
  "sn11.20:11.3": "Ahampi te namassāmi,",
  "sn11.20:11.4": "ye namassasi vāsavā’”ti.",
  "sn11.20:12.1": "Idaṃ vatvāna maghavā,",
  "sn11.20:12.2": "devarājā sujampati;",
  "sn11.20:12.3": "Bhikkhusaṅghaṃ namassitvā,",
  "sn11.20:12.4": "pamukho rathamāruhīti.",
  "sn11.20:13.1": "Dutiyo vaggo.",
  "sn11.20:14.1": "Devā <span class=\\\"var\\\" title=\\\"vatapadena (bj, s1-3, km, pts2)\\\" id=\\\"note551\\\">pana</span> tayo vuttā,",
  "sn11.20:14.2": "daliddañca rāmaṇeyyakaṃ;",
  "sn11.20:14.3": "Yajamānañca vandanā,",
  "sn11.20:14.4": "tayo sakkanamassanāti."
}