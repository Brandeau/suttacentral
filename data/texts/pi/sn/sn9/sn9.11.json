{
  "_markup_path": "markup/sn/sn09/sn9.11.html",
  "_alt_strings": [
    "en/sujato/sn/sn09/sn9.11.json"
  ],
  "sn9.11:1.1": "Saṃyutta Nikāya 9",
  "sn9.11:2.1": "1. Vanavagga",
  "sn9.11:3.1": "<span class=\\\"var\\\" title=\\\"ayonisosuttaṃ (bj) | ayonisomanasikārasuttaṃ (s1-3, pts2) | ayoniso (vitakkitā) (pts1)\\\" id=\\\"note473\\\">11. Akusalavitakkasutta</span>",
  "sn9.11:4.1": "Ekaṃ samayaṃ aññataro bhikkhu kosalesu viharati aññatarasmiṃ vanasaṇḍe.",
  "sn9.11:4.2": "Tena kho pana samayena so bhikkhu divāvihāragato pāpake akusale vitakke vitakketi, seyyathidaṃ—",
  "sn9.11:4.3": "kāmavitakkaṃ, byāpādavitakkaṃ, vihiṃsāvitakkaṃ.",
  "sn9.11:4.4": "Atha kho yā tasmiṃ vanasaṇḍe adhivatthā devatā tassa bhikkhuno anukampikā atthakāmā taṃ bhikkhuṃ saṃvejetukāmā yena so bhikkhu tenupasaṅkami;",
  "sn9.11:4.5": "upasaṅkamitvā taṃ bhikkhuṃ gāthāhi ajjhabhāsi:",
  "sn9.11:5.1": "“Ayoniso manasikārā,",
  "sn9.11:5.2": "so vitakkehi khajjasi;",
  "sn9.11:5.3": "<span class=\\\"var\\\" title=\\\"ayoniṃ (pts1-2, mr)\\\" id=\\\"note474\\\">Ayoniso</span> paṭinissajja,",
  "sn9.11:5.4": "yoniso anucintaya.",
  "sn9.11:6.1": "Satthāraṃ dhammamārabbha,",
  "sn9.11:6.2": "saṅghaṃ sīlāni attano;",
  "sn9.11:6.3": "Adhigacchasi pāmojjaṃ,",
  "sn9.11:6.4": "pītisukhamasaṃsayaṃ;",
  "sn9.11:6.5": "Tato pāmojjabahulo,",
  "sn9.11:6.6": "dukkhassantaṃ karissasī”ti.",
  "sn9.11:7.1": "Atha kho so bhikkhu tāya devatāya saṃvejito saṃvegamāpādīti."
}