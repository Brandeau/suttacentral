{
  "_markup_path": "markup/sn/sn09/sn9.02.html",
  "_alt_strings": [
    "en/sujato/sn/sn09/sn9.02.json"
  ],
  "sn9.2:1.1": "Saṃyutta Nikāya 9",
  "sn9.2:2.1": "1. Vanavagga",
  "sn9.2:3.1": "2. Upaṭṭhānasutta",
  "sn9.2:4.1": "Ekaṃ samayaṃ aññataro bhikkhu kosalesu viharati aññatarasmiṃ vanasaṇḍe.",
  "sn9.2:4.2": "Tena kho pana samayena so bhikkhu divāvihāragato supati.",
  "sn9.2:4.3": "Atha kho yā tasmiṃ vanasaṇḍe adhivatthā devatā tassa bhikkhuno anukampikā atthakāmā taṃ bhikkhuṃ saṃvejetukāmā yena so bhikkhu tenupasaṅkami;",
  "sn9.2:4.4": "upasaṅkamitvā taṃ bhikkhuṃ gāthāhi ajjhabhāsi:",
  "sn9.2:5.1": "“Uṭṭhehi bhikkhu kiṃ sesi,",
  "sn9.2:5.2": "ko attho <span class=\\\"var\\\" title=\\\"supinena (bj, pts2)\\\" id=\\\"note460\\\">supitena</span> te;",
  "sn9.2:5.3": "Āturassa hi kā niddā,",
  "sn9.2:5.4": "sallaviddhassa ruppato.",
  "sn9.2:6.1": "<span class=\\\"var\\\" title=\\\"yāya saddhāpabbajito (bj, s1-3, km, pts2)\\\" id=\\\"note461\\\">Yāya saddhāya pabbajito</span>,",
  "sn9.2:6.2": "agārasmānagāriyaṃ;",
  "sn9.2:6.3": "Tameva saddhaṃ brūhehi,",
  "sn9.2:6.4": "mā niddāya vasaṃ gamī”ti.",
  "sn9.2:7.1": "“Aniccā addhuvā kāmā,",
  "sn9.2:7.2": "yesu mandova mucchito;",
  "sn9.2:7.3": "<span class=\\\"var\\\" title=\\\"khandhesu (bj) | bandhesu (pts1-2)\\\" id=\\\"note462\\\">Baddhesu</span> muttaṃ asitaṃ,",
  "sn9.2:7.4": "kasmā pabbajitaṃ tape.",
  "sn9.2:8.1": "Chandarāgassa vinayā,",
  "sn9.2:8.2": "avijjāsamatikkamā;",
  "sn9.2:8.3": "Taṃ ñāṇaṃ <span class=\\\"var\\\" title=\\\"paramavodānaṃ (bj) | pariyodātaṃ (si, pts1-2) | paramodātaṃ (s1-3, km)\\\" id=\\\"note463\\\">paramodānaṃ</span>,",
  "sn9.2:8.4": "kasmā pabbajitaṃ tape.",
  "sn9.2:9.1": "<span class=\\\"var\\\" title=\\\"bhetvā (bj, s1-3, km, pts1-2)\\\" id=\\\"note464\\\">Chetvā</span> avijjaṃ vijjāya,",
  "sn9.2:9.2": "āsavānaṃ parikkhayā;",
  "sn9.2:9.3": "Asokaṃ anupāyāsaṃ,",
  "sn9.2:9.4": "kasmā pabbajitaṃ tape.",
  "sn9.2:10.1": "Āraddhavīriyaṃ pahitattaṃ,",
  "sn9.2:10.2": "Niccaṃ daḷhaparakkamaṃ;",
  "sn9.2:10.3": "Nibbānaṃ abhikaṅkhantaṃ,",
  "sn9.2:10.4": "Kasmā pabbajitaṃ tape”ti."
}