{
  "_markup_path": "markup/sn/sn23/sn23.07.html",
  "_alt_strings": [
    "en/sujato/sn/sn23/sn23.07.json"
  ],
  "sn23.7:1.1": "Saṃyutta Nikāya 23",
  "sn23.7:2.1": "1. Paṭhamamāravagga",
  "sn23.7:3.1": "7. Sotāpannasutta",
  "sn23.7:4.1": "Sāvatthinidānaṃ.",
  "sn23.7:4.2": "Ekamantaṃ nisinnaṃ kho āyasmantaṃ rādhaṃ bhagavā etadavoca:",
  "sn23.7:4.3": "“pañcime, rādha, upādānakkhandhā.",
  "sn23.7:4.4": "Katame pañca?",
  "sn23.7:4.5": "Rūpupādānakkhandho … pe …",
  "sn23.7:4.6": "viññāṇupādānakkhandho.",
  "sn23.7:4.7": "Yato kho, rādha, ariyasāvako imesaṃ pañcannaṃ upādānakkhandhānaṃ samudayañca atthaṅgamañca assādañca ādīnavañca nissaraṇañca yathābhūtaṃ pajānāti—",
  "sn23.7:4.8": "ayaṃ vuccati, rādha, ariyasāvako sotāpanno avinipātadhammo niyato sambodhiparāyano”ti.",
  "sn23.7:5.1": "Sattamaṃ."
}