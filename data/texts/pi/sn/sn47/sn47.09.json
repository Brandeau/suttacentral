{
  "_markup_path": "markup/sn/sn47/sn47.09.html",
  "_alt_strings": [
    "en/sujato/sn/sn47/sn47.09.json"
  ],
  "sn47.9:1.1": "Saṃyutta Nikāya 47",
  "sn47.9:2.1": "1. Ambapālivagga",
  "sn47.9:3.1": "9. Gilānasutta",
  "sn47.9:4.1": "<span class=\\\"evam\\\">Evaṃ me sutaṃ—​",
  "sn47.9:4.2": "<span class=\\\"cross\\\" title=\\\"^dn16#104 [Mahāparinibbānasutta/12. Veḷuvagāmavassūpagamana]\\\" id=\\\"note156\\\">*</span></span>   ekaṃ samayaṃ bhagavā vesāliyaṃ viharati <span class=\\\"var\\\" title=\\\"beluvagāmake (bj, pts1) | veluvagāmake (s1-3, km)\\\" id=\\\"note157\\\">veḷuvagāmake</span>.",
  "sn47.9:4.3": "Tatra kho bhagavā bhikkhū āmantesi:",
  "sn47.9:4.4": "“etha tumhe, bhikkhave, samantā vesāliyā yathāmittaṃ yathāsandiṭṭhaṃ yathāsambhattaṃ vassaṃ upetha.",
  "sn47.9:4.5": "Idhevāhaṃ veḷuvagāmake vassaṃ upagacchāmī”ti.",
  "sn47.9:4.6": "“Evaṃ, bhante”ti kho te bhikkhū bhagavato paṭissutvā samantā vesāliyā yathāmittaṃ yathāsandiṭṭhaṃ yathāsambhattaṃ vassaṃ upagacchuṃ.",
  "sn47.9:4.7": "Bhagavā pana tattheva veḷuvagāmake vassaṃ <span class=\\\"var\\\" title=\\\"upagañchi (bj, pts1)\\\" id=\\\"note158\\\">upagacchi</span>.",
  "sn47.9:5.1": "Atha kho bhagavato vassūpagatassa kharo ābādho uppajji, bāḷhā vedanā vattanti māraṇantikā.",
  "sn47.9:5.2": "Tatra sudaṃ bhagavā sato sampajāno adhivāsesi avihaññamāno.",
  "sn47.9:5.3": "Atha kho bhagavato etadahosi:",
  "sn47.9:5.4": "“na kho me taṃ patirūpaṃ, yohaṃ anāmantetvā upaṭṭhāke anapaloketvā bhikkhusaṃghaṃ parinibbāyeyyaṃ.",
  "sn47.9:5.5": "Yannūnāhaṃ imaṃ ābādhaṃ vīriyena paṭipaṇāmetvā jīvitasaṅkhāraṃ adhiṭṭhāya vihareyyan”ti.",
  "sn47.9:5.6": "Atha kho bhagavā taṃ ābādhaṃ vīriyena <span class=\\\"var\\\" title=\\\"paṭippaṇāmetvā (bj, s1-3)\\\" id=\\\"note159\\\">paṭipaṇāmetvā</span> jīvitasaṅkhāraṃ adhiṭṭhāya vihāsi.",
  "sn47.9:5.7": "Atha kho bhagavato so ābādho paṭippassambhi.",
  "sn47.9:6.1": "Atha kho bhagavā <span class=\\\"var\\\" title=\\\"gilānavuṭṭhito (saddanīti)\\\" id=\\\"note160\\\">gilānā vuṭṭhito</span> aciravuṭṭhito gelaññā vihārā nikkhamitvā <span class=\\\"var\\\" title=\\\"vihārapacchāchāyāyaṃ (pts1)\\\" id=\\\"note161\\\">vihārapacchāyāyaṃ</span> paññatte āsane nisīdi.",
  "sn47.9:6.2": "Atha kho āyasmā ānando yena bhagavā tenupasaṅkami;",
  "sn47.9:6.3": "upasaṅkamitvā bhagavantaṃ abhivādetvā ekamantaṃ nisīdi.",
  "sn47.9:6.4": "Ekamantaṃ nisinno kho āyasmā ānando bhagavantaṃ etadavoca:",
  "sn47.9:6.5": "“diṭṭho me, bhante, bhagavato phāsu;",
  "sn47.9:6.6": "diṭṭhaṃ, bhante, bhagavato khamanīyaṃ;",
  "sn47.9:6.7": "diṭṭhaṃ, bhante, bhagavato yāpanīyaṃ.",
  "sn47.9:6.8": "Api ca me, bhante, madhurakajāto viya kāyo, disāpi me na pakkhāyanti, dhammāpi maṃ nappaṭibhanti bhagavato gelaññena.",
  "sn47.9:6.9": "Api ca me, bhante, ahosi kācideva assāsamattā:",
  "sn47.9:6.10": "‘na tāva bhagavā parinibbāyissati, na yāva bhagavā bhikkhusaṃghaṃ ārabbha kiñcideva udāharatī’”ti.",
  "sn47.9:7.1": "“Kiṃ pana dāni, ānanda, bhikkhusaṃgho mayi <span class=\\\"var\\\" title=\\\"paccāsiṃsati (bj, s1-3, km, pts1)\\\" id=\\\"note162\\\">paccāsīsati</span>?",
  "sn47.9:7.2": "Desito, ānanda, mayā dhammo anantaraṃ abāhiraṃ karitvā<span class=\\\"cross\\\" title=\\\"^dn16#106 [Mahāparinibbānasutta/12. Veḷuvagāmavassūpagamana] | ^mi5.2.2#1 [Abyākaraṇīyapañha]\\\" id=\\\"note163\\\">*</span>.",
  "sn47.9:7.3": "Natthānanda, tathāgatassa dhammesu ācariyamuṭṭhi.",
  "sn47.9:7.4": "Yassa nūna, ānanda, evamassa:",
  "sn47.9:7.5": "‘ahaṃ bhikkhusaṃghaṃ pariharissāmī’ti vā, ‘mamuddesiko bhikkhusaṃgho’ti vā, so nūna, ānanda, bhikkhusaṃghaṃ ārabbha kiñcideva udāhareyya<span class=\\\"cross\\\" title=\\\"^dn16#106 [Mahāparinibbānasutta/12. Veḷuvagāmavassūpagamana] | ^mi5.2.7#1 [Bhikkhusaṃghapariharaṇapañha]\\\" id=\\\"note164\\\">*</span>.",
  "sn47.9:7.6": "Tathāgatassa kho, ānanda, na evaṃ hoti:",
  "sn47.9:7.7": "‘ahaṃ bhikkhusaṃghaṃ pariharissāmī’ti vā, ‘mamuddesiko bhikkhusaṃgho’ti vā.",
  "sn47.9:7.8": "Sa kiṃ, ānanda, tathāgato bhikkhusaṃghaṃ ārabbha kiñcideva udāharissati.",
  "sn47.9:7.9": "Etarahi kho panāhaṃ, ānanda, jiṇṇo vuddho mahallako addhagato vayoanuppatto.",
  "sn47.9:7.10": "Āsītiko me vayo vattati.",
  "sn47.9:7.11": "Seyyathāpi, ānanda, <span class=\\\"var\\\" title=\\\"jarasakaṭaṃ (s1-3, pts1)\\\" id=\\\"note165\\\">jajjarasakaṭaṃ</span> <span class=\\\"var\\\" title=\\\"veḷumissakena (bj, s1-3, km) | vegamissakena (si) | vedhamissakena (pts1, mr) | vekhamissakena (mr)\\\" id=\\\"note166\\\">veḷamissakena</span> yāpeti;",
  "sn47.9:7.12": "evameva kho, ānanda, veḷamissakena maññe tathāgatassa kāyo yāpeti.",
  "sn47.9:8.1": "Yasmiṃ, ānanda, samaye tathāgato sabbanimittānaṃ amanasikārā ekaccānaṃ vedanānaṃ nirodhā animittaṃ cetosamādhiṃ upasampajja viharati, <span class=\\\"var\\\" title=\\\"phāsutaraṃ (bahūsu)\\\" id=\\\"note167\\\">phāsutaro</span>, ānanda, tasmiṃ samaye <span class=\\\"var\\\" title=\\\"tathāgatassa hoti (bahūsu)\\\" id=\\\"note168\\\">tathāgatassa kāyo hoti</span>.",
  "sn47.9:8.2": "Tasmātihānanda, attadīpā viharatha attasaraṇā anaññasaraṇā, dhammadīpā dhammasaraṇā anaññasaraṇā.",
  "sn47.9:9.1": "Kathañcānanda, bhikkhu attadīpo viharati attasaraṇo anaññasaraṇo, dhammadīpo dhammasaraṇo anaññasaraṇo?",
  "sn47.9:9.2": "Idhānanda, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ;",
  "sn47.9:9.3": "vedanāsu … pe …",
  "sn47.9:9.4": "citte … pe …",
  "sn47.9:9.5": "dhammesu dhammānupassī viharati ātāpī sampajāno satimā, vineyya loke abhijjhādomanassaṃ.",
  "sn47.9:9.6": "Evaṃ kho, ānanda, bhikkhu attadīpo viharati attasaraṇo anaññasaraṇo, dhammadīpo dhammasaraṇo anaññasaraṇo.",
  "sn47.9:9.7": "Ye hi keci, ānanda, etarahi vā mamaccaye vā attadīpā viharissanti attasaraṇā anaññasaraṇā, dhammadīpā dhammasaraṇā anaññasaraṇā;",
  "sn47.9:9.8": "tamatagge mete, ānanda, bhikkhū bhavissanti ye keci sikkhākāmā”ti.",
  "sn47.9:10.1": "Navamaṃ."
}