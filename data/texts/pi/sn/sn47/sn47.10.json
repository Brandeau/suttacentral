{
  "_markup_path": "markup/sn/sn47/sn47.10.html",
  "_alt_strings": [
    "en/sujato/sn/sn47/sn47.10.json"
  ],
  "sn47.10:1.1": "Saṃyutta Nikāya 47",
  "sn47.10:2.1": "1. Ambapālivagga",
  "sn47.10:3.1": "<span class=\\\"var\\\" title=\\\"bhikkhunivāsako (pts1)\\\" id=\\\"note169\\\">10. Bhikkhunupassayasutta</span>",
  "sn47.10:4.1": "Atha kho āyasmā ānando pubbaṇhasamayaṃ nivāsetvā pattacīvaramādāya yena aññataro bhikkhunupassayo tenupasaṅkami;",
  "sn47.10:4.2": "upasaṅkamitvā paññatte āsane nisīdi.",
  "sn47.10:4.3": "Atha kho sambahulā bhikkhuniyo yenāyasmā ānando tenupasaṅkamiṃsu;",
  "sn47.10:4.4": "upasaṅkamitvā āyasmantaṃ ānandaṃ abhivādetvā ekamantaṃ nisīdiṃsu.",
  "sn47.10:4.5": "Ekamantaṃ nisinnā kho tā bhikkhuniyo āyasmantaṃ ānandaṃ etadavocuṃ:",
  "sn47.10:5.1": "“Idha, bhante ānanda, sambahulā bhikkhuniyo catūsu satipaṭṭhānesu <span class=\\\"var\\\" title=\\\"supaṭṭhitacittā (bj, mr) | supatiṭṭhitacittā (s1-3, pts1)\\\" id=\\\"note170\\\">suppatiṭṭhitacittā</span> viharantiyo uḷāraṃ pubbenāparaṃ visesaṃ <span class=\\\"var\\\" title=\\\"sampajānantīti (pts1, mr)\\\" id=\\\"note171\\\">sañjānantī”ti</span>.",
  "sn47.10:5.2": "“Evametaṃ, bhaginiyo, evametaṃ, bhaginiyo.",
  "sn47.10:5.3": "Yo hi koci, bhaginiyo, bhikkhu vā bhikkhunī vā catūsu satipaṭṭhānesu suppatiṭṭhitacitto viharati, tassetaṃ pāṭikaṅkhaṃ:",
  "sn47.10:5.4": "‘uḷāraṃ pubbenāparaṃ visesaṃ sañjānissatī’”ti.",
  "sn47.10:6.1": "Atha kho āyasmā ānando tā bhikkhuniyo dhammiyā kathāya sandassetvā samādapetvā samuttejetvā sampahaṃsetvā uṭṭhāyāsanā pakkāmi.",
  "sn47.10:6.2": "Atha kho āyasmā ānando sāvatthiyaṃ piṇḍāya caritvā pacchābhattaṃ piṇḍapātapaṭikkanto yena bhagavā tenupasaṅkami;",
  "sn47.10:6.3": "upasaṅkamitvā bhagavantaṃ abhivādetvā ekamantaṃ nisīdi.",
  "sn47.10:6.4": "Ekamantaṃ nisinno kho āyasmā ānando bhagavantaṃ etadavoca:",
  "sn47.10:7.1": "“Idhāhaṃ, bhante, pubbaṇhasamayaṃ nivāsetvā pattacīvaramādāya yena aññataro bhikkhunupassayo tenupasaṅkamiṃ;",
  "sn47.10:7.2": "upasaṅkamitvā paññatte āsane nisīdiṃ.",
  "sn47.10:7.3": "Atha kho, bhante, sambahulā bhikkhuniyo yenāhaṃ tenupasaṅkamiṃsu;",
  "sn47.10:7.4": "upasaṅkamitvā maṃ abhivādetvā ekamantaṃ nisīdiṃsu.",
  "sn47.10:7.5": "Ekamantaṃ nisinnā kho, bhante, tā bhikkhuniyo maṃ etadavocuṃ:",
  "sn47.10:7.6": "‘idha, bhante ānanda, sambahulā bhikkhuniyo catūsu satipaṭṭhānesu suppatiṭṭhitacittā viharantiyo uḷāraṃ pubbenāparaṃ visesaṃ sañjānantī’ti.",
  "sn47.10:7.7": "Evaṃ vuttāhaṃ, bhante, tā bhikkhuniyo etadavocaṃ:",
  "sn47.10:7.8": "‘evametaṃ, bhaginiyo, evametaṃ, bhaginiyo.",
  "sn47.10:7.9": "Yo hi koci, bhaginiyo, bhikkhu vā bhikkhunī vā catūsu satipaṭṭhānesu suppatiṭṭhitacitto viharati, tassetaṃ pāṭikaṅkhaṃ—",
  "sn47.10:7.10": "uḷāraṃ pubbenāparaṃ visesaṃ sañjānissatī’”ti.",
  "sn47.10:8.1": "“Evametaṃ, ānanda, evametaṃ, ānanda.",
  "sn47.10:8.2": "Yo hi koci, ānanda, bhikkhu vā bhikkhunī vā catūsu satipaṭṭhānesu suppatiṭṭhitacitto viharati, tassetaṃ pāṭikaṅkhaṃ:",
  "sn47.10:8.3": "‘uḷāraṃ pubbenāparaṃ visesaṃ <span class=\\\"var\\\" title=\\\"sañjānissatīti (bahūsu)\\\" id=\\\"note172\\\">sañjānissati</span>’.",
  "sn47.10:9.1": "Katamesu catūsu?",
  "sn47.10:9.2": "Idhānanda, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ.",
  "sn47.10:9.3": "Tassa kāye kāyānupassino viharato kāyārammaṇo vā uppajjati kāyasmiṃ pariḷāho, cetaso vā līnattaṃ, bahiddhā vā cittaṃ vikkhipati.",
  "sn47.10:9.4": "<span class=\\\"var\\\" title=\\\"tena hānanda (bj) | tena ānanda (s1-3)\\\" id=\\\"note173\\\">Tenānanda</span>, bhikkhunā kismiñcideva pasādanīye nimitte cittaṃ paṇidahitabbaṃ.",
  "sn47.10:9.5": "Tassa kismiñcideva pasādanīye nimitte cittaṃ paṇidahato pāmojjaṃ jāyati.",
  "sn47.10:9.6": "Pamuditassa pīti jāyati.",
  "sn47.10:9.7": "Pītimanassa kāyo passambhati.",
  "sn47.10:9.8": "Passaddhakāyo sukhaṃ <span class=\\\"var\\\" title=\\\"vediyati (bj)\\\" id=\\\"note174\\\">vedayati</span>.",
  "sn47.10:9.9": "Sukhino cittaṃ samādhiyati.",
  "sn47.10:9.10": "So iti paṭisañcikkhati:",
  "sn47.10:9.11": "‘yassa khvāhaṃ atthāya cittaṃ paṇidahiṃ, so me attho abhinipphanno.",
  "sn47.10:9.12": "Handa dāni paṭisaṃharāmī’ti.",
  "sn47.10:9.13": "So paṭisaṃharati ceva na ca vitakketi na ca vicāreti.",
  "sn47.10:9.14": "‘Avitakkomhi avicāro, ajjhattaṃ satimā sukhamasmī’ti pajānāti.",
  "sn47.10:10.1": "Puna caparaṃ, ānanda, bhikkhu vedanāsu … pe …",
  "sn47.10:10.2": "citte … pe …",
  "sn47.10:10.3": "dhammesu dhammānupassī viharati ātāpī sampajāno satimā, vineyya loke abhijjhādomanassaṃ.",
  "sn47.10:10.4": "Tassa dhammesu dhammānupassino viharato dhammārammaṇo vā uppajjati kāyasmiṃ pariḷāho, cetaso vā līnattaṃ, bahiddhā vā cittaṃ vikkhipati.",
  "sn47.10:10.5": "Tenānanda, bhikkhunā kismiñcideva pasādanīye nimitte cittaṃ paṇidahitabbaṃ.",
  "sn47.10:10.6": "Tassa kismiñcideva pasādanīye nimitte cittaṃ paṇidahato pāmojjaṃ jāyati.",
  "sn47.10:10.7": "Pamuditassa pīti jāyati.",
  "sn47.10:10.8": "Pītimanassa kāyo passambhati.",
  "sn47.10:10.9": "Passaddhakāyo sukhaṃ vedayati.",
  "sn47.10:10.10": "Sukhino cittaṃ samādhiyati.",
  "sn47.10:10.11": "So iti paṭisañcikkhati:",
  "sn47.10:10.12": "‘yassa khvāhaṃ atthāya cittaṃ paṇidahiṃ, so me attho abhinipphanno.",
  "sn47.10:10.13": "Handa dāni paṭisaṃharāmī’ti.",
  "sn47.10:10.14": "So paṭisaṃharati ceva na ca vitakketi na ca vicāreti.",
  "sn47.10:10.15": "‘Avitakkomhi avicāro, ajjhattaṃ satimā sukhamasmī’ti pajānāti.",
  "sn47.10:10.16": "Evaṃ kho, ānanda, paṇidhāya bhāvanā hoti.",
  "sn47.10:11.1": "Kathañcānanda, appaṇidhāya bhāvanā hoti?",
  "sn47.10:11.2": "Bahiddhā, ānanda, bhikkhu cittaṃ appaṇidhāya ‘appaṇihitaṃ me bahiddhā cittan’ti pajānāti.",
  "sn47.10:11.3": "Atha pacchāpure ‘asaṅkhittaṃ vimuttaṃ appaṇihitan’ti pajānāti.",
  "sn47.10:11.4": "Atha ca pana ‘kāye kāyānupassī viharāmi ātāpī sampajāno satimā sukhamasmī’ti pajānāti.",
  "sn47.10:11.5": "Bahiddhā, ānanda, bhikkhu cittaṃ appaṇidhāya ‘appaṇihitaṃ me bahiddhā cittan’ti pajānāti.",
  "sn47.10:11.6": "Atha pacchāpure ‘asaṅkhittaṃ vimuttaṃ appaṇihitan’ti pajānāti.",
  "sn47.10:11.7": "Atha ca pana ‘vedanāsu vedanānupassī viharāmi ātāpī sampajāno satimā sukhamasmī’ti pajānāti.",
  "sn47.10:11.8": "Bahiddhā, ānanda, bhikkhu cittaṃ appaṇidhāya ‘appaṇihitaṃ me bahiddhā cittan’ti pajānāti.",
  "sn47.10:11.9": "Atha pacchāpure ‘asaṅkhittaṃ vimuttaṃ appaṇihitan’ti pajānāti.",
  "sn47.10:11.10": "Atha ca pana ‘citte cittānupassī viharāmi ātāpī sampajāno satimā sukhamasmī’ti pajānāti.",
  "sn47.10:11.11": "Bahiddhā, ānanda, bhikkhu cittaṃ appaṇidhāya ‘appaṇihitaṃ me bahiddhā cittan’ti pajānāti.",
  "sn47.10:11.12": "Atha pacchāpure ‘asaṅkhittaṃ vimuttaṃ appaṇihitan’ti pajānāti.",
  "sn47.10:11.13": "Atha ca pana ‘dhammesu dhammānupassī viharāmi ātāpī sampajāno satimā sukhamasmī’ti pajānāti.",
  "sn47.10:11.14": "Evaṃ kho, ānanda, appaṇidhāya bhāvanā hoti.",
  "sn47.10:12.1": "Iti kho, ānanda, desitā mayā paṇidhāya bhāvanā, desitā appaṇidhāya bhāvanā.",
  "sn47.10:12.2": "Yaṃ, ānanda, satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ mayā.",
  "sn47.10:12.3": "Etāni, ānanda, rukkhamūlāni, etāni suññāgārāni.",
  "sn47.10:12.4": "Jhāyathānanda, mā pamādattha;",
  "sn47.10:12.5": "mā pacchā vippaṭisārino ahuvattha.",
  "sn47.10:12.6": "Ayaṃ vo amhākaṃ anusāsanī”ti.",
  "sn47.10:13.1": "Idamavoca bhagavā.",
  "sn47.10:13.2": "Attamano āyasmā ānando bhagavato bhāsitaṃ abhinandīti.",
  "sn47.10:14.1": "Dasamaṃ.",
  "sn47.10:15.1": "Ambapālivaggo paṭhamo.",
  "sn47.10:16.1": "Ambapāli sato bhikkhu,",
  "sn47.10:16.2": "Sālā kusalarāsi ca;",
  "sn47.10:16.3": "Sakuṇagghi makkaṭo sūdo,",
  "sn47.10:16.4": "Gilāno bhikkhunupassayoti."
}