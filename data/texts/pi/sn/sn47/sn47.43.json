{
  "_markup_path": "markup/sn/sn47/sn47.43.html",
  "_alt_strings": [
    "en/sujato/sn/sn47/sn47.43.json"
  ],
  "sn47.43:1.1": "Saṃyutta Nikāya 47",
  "sn47.43:2.1": "5. Amatavagga",
  "sn47.43:3.1": "43. Maggasutta",
  "sn47.43:4.1": "Sāvatthinidānaṃ.",
  "sn47.43:4.2": "Tatra kho bhagavā bhikkhū āmantesi:",
  "sn47.43:4.3": "“ekamidāhaṃ, bhikkhave, samayaṃ uruvelāyaṃ viharāmi najjā nerañjarāya tīre ajapālanigrodhe paṭhamābhisambuddho.",
  "sn47.43:4.4": "Tassa mayhaṃ, bhikkhave, rahogatassa paṭisallīnassa evaṃ cetaso parivitakko udapādi:",
  "sn47.43:4.5": "‘ekāyanvāyaṃ maggo sattānaṃ visuddhiyā sokaparidevānaṃ samatikkamāya dukkhadomanassānaṃ atthaṅgamāya ñāyassa adhigamāya nibbānassa sacchikiriyāya, yadidaṃ—",
  "sn47.43:4.6": "cattāro satipaṭṭhānā.",
  "sn47.43:5.1": "Katame cattāro?",
  "sn47.43:5.2": "Kāye vā bhikkhu kāyānupassī vihareyya ātāpī sampajāno satimā, vineyya loke abhijjhādomanassaṃ;",
  "sn47.43:5.3": "vedanāsu vā bhikkhu vedanānupassī vihareyya … pe …",
  "sn47.43:5.4": "citte vā bhikkhu cittānupassī vihareyya … pe …",
  "sn47.43:5.5": "dhammesu vā bhikkhu dhammānupassī vihareyya ātāpī sampajāno satimā, vineyya loke abhijjhādomanassaṃ.",
  "sn47.43:5.6": "Ekāyanvāyaṃ maggo sattānaṃ visuddhiyā sokaparidevānaṃ samatikkamāya dukkhadomanassānaṃ atthaṅgamāya ñāyassa adhigamāya nibbānassa sacchikiriyāya, yadidaṃ—",
  "sn47.43:5.7": "cattāro satipaṭṭhānā’ti.",
  "sn47.43:6.1": "Atha kho, bhikkhave, brahmā sahampati mama cetasā cetoparivitakkamaññāya—",
  "sn47.43:6.2": "seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya;",
  "sn47.43:6.3": "evameva—",
  "sn47.43:6.4": "brahmaloke antarahito mama purato pāturahosi.",
  "sn47.43:6.5": "Atha kho, bhikkhave, brahmā sahampati ekaṃsaṃ uttarāsaṅgaṃ karitvā yenāhaṃ tenañjaliṃ paṇāmetvā maṃ etadavoca:",
  "sn47.43:6.6": "‘evametaṃ, bhagavā, evametaṃ, sugata.",
  "sn47.43:6.7": "Ekāyanvāyaṃ, bhante, maggo sattānaṃ visuddhiyā sokaparidevānaṃ samatikkamāya dukkhadomanassānaṃ atthaṅgamāya ñāyassa adhigamāya nibbānassa sacchikiriyāya, yadidaṃ—",
  "sn47.43:6.8": "cattāro satipaṭṭhānā.",
  "sn47.43:7.1": "Katame cattāro?",
  "sn47.43:7.2": "Kāye vā, bhante, bhikkhu kāyānupassī vihareyya ātāpī sampajāno satimā, vineyya loke abhijjhādomanassaṃ;",
  "sn47.43:7.3": "vedanāsu vā … pe …",
  "sn47.43:7.4": "citte vā … pe …",
  "sn47.43:7.5": "dhammesu vā, bhante, bhikkhu dhammānupassī vihareyya ātāpī sampajāno satimā, vineyya loke abhijjhādomanassaṃ.",
  "sn47.43:7.6": "Ekāyanvāyaṃ, bhante, maggo sattānaṃ visuddhiyā sokaparidevānaṃ samatikkamāya dukkhadomanassānaṃ atthaṅgamāya ñāyassa adhigamāya nibbānassa sacchikiriyāya, yadidaṃ—",
  "sn47.43:7.7": "cattāro satipaṭṭhānā’ti.",
  "sn47.43:8.1": "Idamavoca, bhikkhave, brahmā sahampati.",
  "sn47.43:8.2": "Idaṃ vatvā athāparaṃ etadavoca:",
  "sn47.43:9.1": "<span class=\\\"cross\\\" title=\\\"^sn47.18#1 [18. Brahmasutta] | ^mnd16#14 [Sāriputtasuttaniddesa] | ^cnd7#36 [Pārāyanānugītigāthāniddesa] | | ^ne6#508 [Sāsanapaṭṭhāna]\\\" id=\\\"note205\\\">*</span> <a class=\\\"sc\\\" id=\\\"6\\\"></a>‘Ekāyanaṃ jātikhayantadassī,",
  "sn47.43:9.2": "Maggaṃ pajānāti hitānukampī;",
  "sn47.43:9.3": "Etena maggena tariṃsu pubbe,",
  "sn47.43:9.4": "Tarissanti ye ca taranti oghan’”ti.",
  "sn47.43:10.1": "Tatiyaṃ."
}