{
  "_markup_path": "markup/sn/sn55/sn55.17.html",
  "_alt_strings": [
    "en/sujato/sn/sn55/sn55.17.json"
  ],
  "sn55.17:1.1": "Saṃyutta Nikāya 55",
  "sn55.17:2.1": "2. Rājakārāmavagga",
  "sn55.17:3.1": "<span class=\\\"var\\\" title=\\\"mittenāmaccā 2 (pts1)\\\" id=\\\"note422\\\">17. Dutiyamittāmaccasutta</span>",
  "sn55.17:4.1": "“Ye te, bhikkhave, anukampeyyātha, ye ca sotabbaṃ maññeyyuṃ—",
  "sn55.17:4.2": "mittā vā amaccā vā ñātī vā sālohitā vā—",
  "sn55.17:4.3": "te, bhikkhave, catūsu sotāpattiyaṅgesu samādapetabbā, nivesetabbā, patiṭṭhāpetabbā.",
  "sn55.17:4.4": "Katamesu catūsu?",
  "sn55.17:4.5": "Buddhe aveccappasāde samādapetabbā, nivesetabbā, patiṭṭhāpetabbā—",
  "sn55.17:4.6": "itipi so bhagavā … pe …",
  "sn55.17:4.7": "satthā devamanussānaṃ buddho bhagavāti.",
  "sn55.17:5.1": "Siyā, bhikkhave, catunnaṃ mahābhūtānaṃ aññathattaṃ—",
  "sn55.17:5.2": "pathavīdhātuyā, āpodhātuyā, tejodhātuyā, vāyodhātuyā—",
  "sn55.17:5.3": "na tveva buddhe aveccappasādena samannāgatassa ariyasāvakassa siyā aññathattaṃ.",
  "sn55.17:5.4": "Tatridaṃ aññathattaṃ—",
  "sn55.17:5.5": "so vata buddhe aveccappasādena samannāgato ariyasāvako nirayaṃ vā tiracchānayoniṃ vā pettivisayaṃ vā upapajjissatī”ti—",
  "sn55.17:5.6": "netaṃ ṭhānaṃ vijjati.",
  "sn55.17:5.7": "“Dhamme … pe …",
  "sn55.17:5.8": "saṅghe … pe …",
  "sn55.17:5.9": "ariyakantesu sīlesu samādapetabbā, nivesetabbā, patiṭṭhāpetabbā akhaṇḍesu … pe …",
  "sn55.17:5.10": "samādhisaṃvattanikesu.",
  "sn55.17:5.11": "Siyā, bhikkhave, catunnaṃ mahābhūtānaṃ aññathattaṃ—",
  "sn55.17:5.12": "pathavīdhātuyā, āpodhātuyā, tejodhātuyā, vāyodhātuyā—",
  "sn55.17:5.13": "na tveva ariyakantehi sīlehi samannāgatassa ariyasāvakassa siyā aññathattaṃ.",
  "sn55.17:5.14": "Tatridaṃ aññathattaṃ—",
  "sn55.17:5.15": "so vata ariyakantehi sīlehi samannāgato ariyasāvako nirayaṃ vā tiracchānayoniṃ vā pettivisayaṃ vā upapajjissatīti—",
  "sn55.17:5.16": "netaṃ ṭhānaṃ vijjati.",
  "sn55.17:5.17": "Ye te, bhikkhave, anukampeyyātha, ye ca sotabbaṃ maññeyyuṃ—",
  "sn55.17:5.18": "mittā vā amaccā vā ñātī vā sālohitā vā—",
  "sn55.17:5.19": "te, bhikkhave, imesu catūsu sotāpattiyaṅgesu samādapetabbā, nivesetabbā, patiṭṭhāpetabbā”ti.",
  "sn55.17:6.1": "Sattamaṃ."
}