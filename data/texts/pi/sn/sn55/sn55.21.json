{
  "_markup_path": "markup/sn/sn55/sn55.21.html",
  "_alt_strings": [
    "en/sujato/sn/sn55/sn55.21.json"
  ],
  "sn55.21:1.1": "Saṃyutta Nikāya 55",
  "sn55.21:2.1": "<span class=\\\"var\\\" title=\\\"sarakānivaggo (bj, s1-3)\\\" id=\\\"note424\\\">3. Saraṇānivagga</span>",
  "sn55.21:3.1": "21. Paṭhamamahānāmasutta",
  "sn55.21:4.1": "<span class=\\\"cross\\\" title=\\\"^pe7#66 [Peṭakopadesa/ Hārasampātabhūmi]\\\" id=\\\"note425\\\">*</span> <span class=\\\"evam\\\">Evaṃ me sutaṃ—​</span>",
  "sn55.21:4.2": "ekaṃ samayaṃ bhagavā sakkesu viharati kapilavatthusmiṃ nigrodhārāme.",
  "sn55.21:4.3": "Atha kho mahānāmo sakko yena bhagavā tenupasaṅkami;",
  "sn55.21:4.4": "upasaṅkamitvā bhagavantaṃ abhivādetvā ekamantaṃ nisīdi.",
  "sn55.21:4.5": "Ekamantaṃ nisinno kho mahānāmo sakko bhagavantaṃ etadavoca:",
  "sn55.21:4.6": "“idaṃ, bhante, kapilavatthu iddhañceva phītañca bāhujaññaṃ ākiṇṇamanussaṃ sambādhabyūhaṃ.",
  "sn55.21:4.7": "So khvāhaṃ, bhante, bhagavantaṃ vā payirupāsitvā manobhāvanīye vā bhikkhū sāyanhasamayaṃ kapilavatthuṃ pavisanto;",
  "sn55.21:4.8": "<span class=\\\"var\\\" title=\\\"vibbhantenapi (s3) | bhamantenapi (mr)\\\" id=\\\"note426\\\">bhantenapi</span> hatthinā samāgacchāmi;",
  "sn55.21:4.9": "bhantenapi assena samāgacchāmi;",
  "sn55.21:4.10": "bhantenapi rathena samāgacchāmi;",
  "sn55.21:4.11": "bhantenapi sakaṭena samāgacchāmi;",
  "sn55.21:4.12": "bhantenapi purisena samāgacchāmi.",
  "sn55.21:4.13": "Tassa mayhaṃ, bhante, tasmiṃ samaye <span class=\\\"var\\\" title=\\\"musateva (?)\\\" id=\\\"note427\\\">mussateva</span> bhagavantaṃ ārabbha sati, <span class=\\\"var\\\" title=\\\"musati (?)\\\" id=\\\"note428\\\">mussati</span> dhammaṃ ārabbha sati, mussati saṃghaṃ ārabbha sati.",
  "sn55.21:4.14": "Tassa mayhaṃ, bhante, evaṃ hoti:",
  "sn55.21:4.15": "‘imamhi cāhaṃ samaye kālaṃ kareyyaṃ, kā mayhaṃ gati, ko abhisamparāyo’”ti?",
  "sn55.21:5.1": "“Mā bhāyi, mahānāma, mā bhāyi, mahānāma.",
  "sn55.21:5.2": "Apāpakaṃ te maraṇaṃ bhavissati apāpikā <span class=\\\"var\\\" title=\\\"kālakiriyā (bj, s1-3, km)\\\" id=\\\"note429\\\">kālaṃkiriyā</span>.",
  "sn55.21:5.3": "Yassa kassaci, mahānāma, dīgharattaṃ saddhāparibhāvitaṃ cittaṃ sīlaparibhāvitaṃ cittaṃ sutaparibhāvitaṃ cittaṃ cāgaparibhāvitaṃ cittaṃ paññāparibhāvitaṃ cittaṃ, tassa yo hi khvāyaṃ kāyo rūpī <span class=\\\"var\\\" title=\\\"cātummahābhūtiko (bj, s1-3, km)\\\" id=\\\"note430\\\">cātumahābhūtiko</span> mātāpettikasambhavo odanakummāsūpacayo aniccucchādanaparimaddanabhedanaviddhaṃsanadhammo.",
  "sn55.21:5.4": "Taṃ idheva kākā vā khādanti gijjhā vā khādanti kulalā vā khādanti sunakhā vā khādanti <span class=\\\"var\\\" title=\\\"sigālā (bj, s1-3, km, pts1)\\\" id=\\\"note431\\\">siṅgālā</span> vā khādanti vividhā vā pāṇakajātā khādanti;",
  "sn55.21:5.5": "yañca khvassa cittaṃ dīgharattaṃ saddhāparibhāvitaṃ … pe …",
  "sn55.21:5.6": "paññāparibhāvitaṃ taṃ uddhagāmi hoti visesagāmi.",
  "sn55.21:6.1": "Seyyathāpi, mahānāma, puriso sappikumbhaṃ vā telakumbhaṃ vā gambhīraṃ udakarahadaṃ ogāhitvā bhindeyya.",
  "sn55.21:6.2": "Tatra yā <span class=\\\"var\\\" title=\\\"yāssa (bj)\\\" id=\\\"note432\\\">assa</span> sakkharā vā <span class=\\\"var\\\" title=\\\"kathalā (pts1, mr)\\\" id=\\\"note433\\\">kaṭhalā</span> vā sā adhogāmī assa, yañca khvassa tatra sappi vā telaṃ vā taṃ uddhagāmi assa visesagāmi.",
  "sn55.21:6.3": "Evameva kho, mahānāma, yassa kassaci dīgharattaṃ saddhāparibhāvitaṃ cittaṃ … pe …",
  "sn55.21:6.4": "paññāparibhāvitaṃ cittaṃ tassa yo hi khvāyaṃ kāyo rūpī cātumahābhūtiko mātāpettikasambhavo odanakummāsūpacayo aniccucchādanaparimaddanabhedanaviddhaṃsanadhammo taṃ idheva kākā vā khādanti gijjhā vā khādanti kulalā vā khādanti sunakhā vā khādanti siṅgālā vā khādanti vividhā vā pāṇakajātā khādanti;",
  "sn55.21:6.5": "yañca khvassa cittaṃ dīgharattaṃ saddhāparibhāvitaṃ … pe …",
  "sn55.21:6.6": "paññāparibhāvitaṃ taṃ uddhagāmi hoti visesagāmi.",
  "sn55.21:6.7": "Tuyhaṃ kho pana, mahānāma, dīgharattaṃ saddhāparibhāvitaṃ cittaṃ … pe …",
  "sn55.21:6.8": "paññāparibhāvitaṃ cittaṃ.",
  "sn55.21:6.9": "Mā bhāyi, mahānāma, mā bhāyi, mahānāma.",
  "sn55.21:6.10": "Apāpakaṃ te maraṇaṃ bhavissati, apāpikā kālaṃkiriyā”ti.",
  "sn55.21:7.1": "Paṭhamaṃ."
}