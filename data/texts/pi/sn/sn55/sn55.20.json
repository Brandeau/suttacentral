{
  "_markup_path": "markup/sn/sn55/sn55.20.html",
  "_alt_strings": [
    "en/sujato/sn/sn55/sn55.20.json"
  ],
  "sn55.20:1.1": "Saṃyutta Nikāya 55",
  "sn55.20:2.1": "2. Rājakārāmavagga",
  "sn55.20:3.1": "20. Tatiyadevacārikasutta",
  "sn55.20:4.1": "Atha kho bhagavā—",
  "sn55.20:4.2": "seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya;",
  "sn55.20:4.3": "evameva—",
  "sn55.20:4.4": "jetavane antarahito devesu tāvatiṃsesu pāturahosi.",
  "sn55.20:4.5": "Atha kho sambahulā tāvatiṃsakāyikā devatāyo yena bhagavā tenupasaṅkamiṃsu;",
  "sn55.20:4.6": "upasaṅkamitvā bhagavantaṃ abhivādetvā ekamantaṃ aṭṭhaṃsu.",
  "sn55.20:4.7": "Ekamantaṃ ṭhitā kho tā devatāyo bhagavā etadavoca:",
  "sn55.20:5.1": "“Sādhu kho, āvuso, buddhe aveccappasādena samannāgamanaṃ hoti—",
  "sn55.20:5.2": "itipi so bhagavā … pe …",
  "sn55.20:5.3": "satthā devamanussānaṃ buddho bhagavāti.",
  "sn55.20:5.4": "Buddhe aveccappasādena samannāgamanahetu kho, āvuso, evamidhekacce sattā sotāpannā avinipātadhammā niyatā sambodhiparāyaṇā.",
  "sn55.20:5.5": "Sādhu kho, āvuso, dhamme … pe …",
  "sn55.20:5.6": "saṅghe … pe …",
  "sn55.20:5.7": "ariyakantehi sīlehi samannāgamanaṃ hoti akhaṇḍehi … pe …",
  "sn55.20:5.8": "samādhisaṃvattanikehi.",
  "sn55.20:5.9": "Ariyakantehi sīlehi samannāgamanahetu kho, āvuso, evamidhekacce sattā sotāpannā avinipātadhammā niyatā sambodhiparāyaṇā”ti.",
  "sn55.20:6.1": "“Sādhu kho, mārisa, buddhe aveccappasādena samannāgamanaṃ hoti—",
  "sn55.20:6.2": "itipi so bhagavā … pe …",
  "sn55.20:6.3": "satthā devamanussānaṃ buddho bhagavāti.",
  "sn55.20:6.4": "Buddhe aveccappasādena samannāgamanahetu kho, mārisa, evamayaṃ pajā sotāpannā avinipātadhammā niyatā sambodhiparāyaṇā.",
  "sn55.20:6.5": "Sādhu kho, mārisa, dhamme … pe …",
  "sn55.20:6.6": "saṅghe … pe …",
  "sn55.20:6.7": "ariyakantehi sīlehi samannāgamanaṃ hoti akhaṇḍehi … pe …",
  "sn55.20:6.8": "samādhisaṃvattanikehi.",
  "sn55.20:6.9": "Ariyakantehi sīlehi samannāgamanahetu kho, mārisa, evamayaṃ pajā sotāpannā avinipātadhammā niyatā sambodhiparāyaṇā”ti.",
  "sn55.20:7.1": "Dasamaṃ.",
  "sn55.20:8.1": "Rājakārāmavaggo dutiyo.",
  "sn55.20:9.1": "Sahassabrāhmaṇānanda,",
  "sn55.20:9.2": "duggati apare duve;",
  "sn55.20:9.3": "Mittāmaccā duve vuttā,",
  "sn55.20:9.4": "tayo ca devacārikāti."
}