{
  "_markup_path": "markup/sn/sn02/sn2.26.html",
  "_alt_strings": [
    "en/sujato/sn/sn02/sn2.26.json"
  ],
  "sn2.26:1.1": "Saṃyutta Nikāya 2",
  "sn2.26:2.1": "3. Nānātitthiyavagga",
  "sn2.26:3.1": "26. Rohitassasutta",
  "sn2.26:4.1": "<span class=\\\"cross\\\" title=\\\"^an4.45#1 [45. Rohitassasutta] | ^an4.46#1 [46. Dutiyarohitassasutta]\\\" id=\\\"note152\\\">*</span> <a class=\\\"sc\\\" id=\\\"1\\\"></a><a class=\\\"pts2ed\\\" id=\\\"pts2ed1.143\\\"></a>Sāvatthinidānaṃ.",
  "sn2.26:4.2": "Ekamantaṃ ṭhito kho rohitasso devaputto bhagavantaṃ etadavoca:",
  "sn2.26:4.3": "“yattha nu kho, bhante, na jāyati <span class=\\\"var\\\" title=\\\"na jiyyati na miyyati (s1-3, km, mr)\\\" id=\\\"note153\\\">na jīyati na mīyati</span> na cavati na upapajjati, sakkā nu kho so, bhante, gamanena lokassa anto ñātuṃ vā daṭṭhuṃ vā pāpuṇituṃ vā”ti?",
  "sn2.26:4.4": "“Yattha kho, āvuso, na jāyati na jīyati na mīyati na cavati na upapajjati, nāhaṃ taṃ gamanena lokassa antaṃ ñāteyyaṃ daṭṭheyyaṃ patteyyanti vadāmī”ti.",
  "sn2.26:5.1": "“Acchariyaṃ, bhante, abbhutaṃ, bhante.",
  "sn2.26:5.2": "Yāvasubhāsitamidaṃ, bhante, bhagavatā:",
  "sn2.26:5.3": "‘yattha kho, āvuso, na jāyati na jīyati na mīyati na cavati na upapajjati, nāhaṃ taṃ gamanena lokassa antaṃ ñāteyyaṃ daṭṭheyyaṃ patteyyanti vadāmī’ti.",
  "sn2.26:6.1": "Bhūtapubbāhaṃ, bhante, rohitasso nāma isi ahosiṃ bhojaputto iddhimā vehāsaṅgamo.",
  "sn2.26:6.2": "Tassa mayhaṃ, bhante, evarūpo javo ahosi;",
  "sn2.26:6.3": "seyyathāpi nāma <span class=\\\"var\\\" title=\\\"daḷhadhammo (si, s1-3, pts1-2)\\\" id=\\\"note154\\\">daḷhadhammā</span> dhanuggaho susikkhito katahattho katayoggo katūpāsano lahukena asanena appakasireneva tiriyaṃ tālacchāyaṃ atipāteyya.",
  "sn2.26:6.4": "Tassa mayhaṃ, bhante, evarūpo padavītihāro ahosi;",
  "sn2.26:6.5": "seyyathāpi nāma puratthimā samuddā pacchimo samuddo.",
  "sn2.26:6.6": "Tassa mayhaṃ, bhante, evarūpaṃ icchāgataṃ uppajji:",
  "sn2.26:6.7": "‘ahaṃ gamanena lokassa antaṃ pāpuṇissāmī’ti.",
  "sn2.26:6.8": "So khvāhaṃ, bhante, evarūpena javena samannāgato evarūpena ca padavītihārena, aññatreva asitapītakhāyitasāyitā aññatra uccārapassāvakammā aññatra niddākilamathapaṭivinodanā vassasatāyuko vassasatajīvī vassasataṃ gantvā appatvāva lokassa antaṃ antarāva kālaṅkato.",
  "sn2.26:7.1": "Acchariyaṃ, bhante, abbhutaṃ, bhante.",
  "sn2.26:7.2": "Yāvasubhāsitamidaṃ, bhante, bhagavatā:",
  "sn2.26:7.3": "‘yattha kho, āvuso, na jāyati na jīyati na mīyati na cavati na upapajjati, nāhaṃ taṃ gamanena lokassa antaṃ ñāteyyaṃ daṭṭheyyaṃ patteyyanti vadāmī’”ti.",
  "sn2.26:8.1": "“Na kho panāhaṃ, āvuso, appatvā lokassa antaṃ dukkhassa antakiriyaṃ vadāmi.",
  "sn2.26:8.2": "Api ca khvāhaṃ, āvuso, imasmiṃyeva byāmamatte kaḷevare sasaññimhi samanake lokañca paññapemi lokasamudayañca lokanirodhañca lokanirodhagāminiñca paṭipadanti.",
  "sn2.26:9.1": "Gamanena na pattabbo,",
  "sn2.26:9.2": "lokassanto kudācanaṃ;",
  "sn2.26:9.3": "Na ca appatvā lokantaṃ,",
  "sn2.26:9.4": "dukkhā atthi pamocanaṃ.",
  "sn2.26:10.1": "Tasmā have lokavidū sumedho,",
  "sn2.26:10.2": "Lokantagū vusitabrahmacariyo;",
  "sn2.26:10.3": "Lokassa antaṃ samitāvi ñatvā,",
  "sn2.26:10.4": "Nāsīsati lokamimaṃ parañcā”ti."
}