{
  "_markup_path": "markup/sn/sn02/sn2.13.html",
  "_alt_strings": [
    "en/sujato/sn/sn02/sn2.13.json"
  ],
  "sn2.13:1.1": "Saṃyutta Nikāya 2",
  "sn2.13:2.1": "2. Anāthapiṇḍikavagga",
  "sn2.13:3.1": "13. Dīghalaṭṭhisutta",
  "sn2.13:4.1": "<span class=\\\"evam\\\">Evaṃ me sutaṃ—​</span>",
  "sn2.13:4.2": "ekaṃ samayaṃ bhagavā rājagahe viharati veḷuvane kalandakanivāpe.",
  "sn2.13:4.3": "Atha kho dīghalaṭṭhi devaputto abhikkantāya rattiyā abhikkantavaṇṇo kevalakappaṃ veḷuvanaṃ obhāsetvā yena bhagavā tenupasaṅkami;",
  "sn2.13:4.4": "upasaṅkamitvā bhagavantaṃ abhivādetvā ekamantaṃ aṭṭhāsi.",
  "sn2.13:4.5": "Ekamantaṃ ṭhito kho dīghalaṭṭhi devaputto bhagavato santike imaṃ gāthaṃ abhāsi:",
  "sn2.13:5.1": "“Bhikkhu siyā jhāyī vimuttacitto,",
  "sn2.13:5.2": "Ākaṅkhe ce hadayassānupattiṃ;",
  "sn2.13:5.3": "Lokassa ñatvā udayabbayañca,",
  "sn2.13:5.4": "Sucetaso anissito tadānisaṃso”ti."
}