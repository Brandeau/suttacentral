{
  "_markup_path": "markup/sn/sn02/sn2.18.html",
  "_alt_strings": [
    "en/sujato/sn/sn02/sn2.18.json"
  ],
  "sn2.18:1.1": "Saṃyutta Nikāya 2",
  "sn2.18:2.1": "2. Anāthapiṇḍikavagga",
  "sn2.18:3.1": "18. Kakudhasutta",
  "sn2.18:4.1": "<span class=\\\"evam\\\">Evaṃ me sutaṃ—​</span>",
  "sn2.18:4.2": "ekaṃ samayaṃ bhagavā sākete viharati añjanavane migadāye.",
  "sn2.18:4.3": "Atha kho kakudho devaputto abhikkantāya rattiyā abhikkantavaṇṇo kevalakappaṃ añjanavanaṃ obhāsetvā yena bhagavā tenupasaṅkami;",
  "sn2.18:4.4": "upasaṅkamitvā bhagavantaṃ abhivādetvā ekamantaṃ aṭṭhāsi.",
  "sn2.18:4.5": "Ekamantaṃ ṭhito kho kakudho devaputto bhagavantaṃ etadavoca:",
  "sn2.18:4.6": "“nandasi, samaṇā”ti?",
  "sn2.18:4.7": "“Kiṃ laddhā, āvuso”ti?",
  "sn2.18:4.8": "“Tena hi, samaṇa, socasī”ti?",
  "sn2.18:4.9": "“Kiṃ jīyittha, āvuso”ti?",
  "sn2.18:4.10": "“Tena hi, samaṇa, neva nandasi <span class=\\\"var\\\" title=\\\"neva (bj, s1-3, km)\\\" id=\\\"note135\\\">na ca</span> socasī”ti?",
  "sn2.18:4.11": "“Evamāvuso”ti.",
  "sn2.18:5.1": "“Kacci tvaṃ <span class=\\\"var\\\" title=\\\"anigho (si, s1-3, pts1-2)\\\" id=\\\"note136\\\">anagho</span> bhikkhu,",
  "sn2.18:5.2": "kacci <span class=\\\"var\\\" title=\\\"nandi (bj, s1-3, km, pts2)\\\" id=\\\"note137\\\">nandī</span> na vijjati;",
  "sn2.18:5.3": "Kacci taṃ ekamāsīnaṃ,",
  "sn2.18:5.4": "aratī nābhikīratī”ti.",
  "sn2.18:6.1": "“Anagho ve ahaṃ yakkha,",
  "sn2.18:6.2": "atho nandī na vijjati;",
  "sn2.18:6.3": "Atho maṃ ekamāsīnaṃ,",
  "sn2.18:6.4": "aratī nābhikīratī”ti.",
  "sn2.18:7.1": "“Kathaṃ tvaṃ anagho bhikkhu,",
  "sn2.18:7.2": "kathaṃ nandī na vijjati;",
  "sn2.18:7.3": "Kathaṃ taṃ ekamāsīnaṃ,",
  "sn2.18:7.4": "aratī nābhikīratī”ti.",
  "sn2.18:8.1": "“Aghajātassa ve nandī,",
  "sn2.18:8.2": "nandījātassa ve aghaṃ;",
  "sn2.18:8.3": "Anandī anagho bhikkhu,",
  "sn2.18:8.4": "evaṃ jānāhi āvuso”ti.",
  "sn2.18:9.1": "“Cirassaṃ vata passāmi,",
  "sn2.18:9.2": "brāhmaṇaṃ parinibbutaṃ;",
  "sn2.18:9.3": "Anandiṃ anaghaṃ bhikkhuṃ,",
  "sn2.18:9.4": "tiṇṇaṃ loke visattikan”ti."
}