{
  "_markup_path": "markup/sn/sn02/sn2.05.html",
  "_alt_strings": [
    "en/sujato/sn/sn02/sn2.05.json"
  ],
  "sn2.5:1.1": "Saṃyutta Nikāya 2",
  "sn2.5:2.1": "1. Paṭhamavagga",
  "sn2.5:3.1": "5. Dāmalisutta",
  "sn2.5:4.1": "Sāvatthinidānaṃ.",
  "sn2.5:4.2": "Atha kho dāmali devaputto abhikkantāya rattiyā abhikkantavaṇṇo kevalakappaṃ jetavanaṃ obhāsetvā yena bhagavā tenupasaṅkami;",
  "sn2.5:4.3": "upasaṅkamitvā bhagavantaṃ abhivādetvā ekamantaṃ aṭṭhāsi.",
  "sn2.5:4.4": "Ekamantaṃ ṭhito kho dāmali devaputto bhagavato santike imaṃ gāthaṃ abhāsi:",
  "sn2.5:5.1": "“Karaṇīyametaṃ brāhmaṇena,",
  "sn2.5:5.2": "Padhānaṃ akilāsunā;",
  "sn2.5:5.3": "Kāmānaṃ vippahānena,",
  "sn2.5:5.4": "Na tenāsīsate bhavan”ti.",
  "sn2.5:6.1": "“Natthi kiccaṃ brāhmaṇassa, (dāmalīti bhagavā)",
  "sn2.5:6.2": "Katakicco hi brāhmaṇo;",
  "sn2.5:6.3": "Yāva na gādhaṃ labhati nadīsu,",
  "sn2.5:6.4": "Āyūhati sabbagattebhi jantu;",
  "sn2.5:6.5": "Gādhañca laddhāna thale ṭhito yo,",
  "sn2.5:6.6": "Nāyūhatī pāragato hi <span class=\\\"var\\\" title=\\\"soti (bj, pts1-2, mr) | hoti (s1-3, km) | so (?)\\\" id=\\\"note117\\\">sova</span>.",
  "sn2.5:7.1": "Esūpamā dāmali brāhmaṇassa,",
  "sn2.5:7.2": "Khīṇāsavassa nipakassa jhāyino;",
  "sn2.5:7.3": "Pappuyya jātimaraṇassa antaṃ,",
  "sn2.5:7.4": "Nāyūhatī pāragato <span class=\\\"var\\\" title=\\\"hotīti (s1-3, km)\\\" id=\\\"note118\\\">hi so”ti</span>."
}