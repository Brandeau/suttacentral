{
  "_markup_path": "markup/sn/sn02/sn2.25.html",
  "_alt_strings": [
    "en/sujato/sn/sn02/sn2.25.json"
  ],
  "sn2.25:1.1": "Saṃyutta Nikāya 2",
  "sn2.25:2.1": "3. Nānātitthiyavagga",
  "sn2.25:3.1": "25. Jantusutta",
  "sn2.25:4.1": "<span class=\\\"evam\\\">Evaṃ me sutaṃ—​</span>",
  "sn2.25:4.2": "ekaṃ samayaṃ sambahulā bhikkhū, kosalesu viharanti himavantapasse araññakuṭikāya uddhatā unnaḷā capalā mukharā vikiṇṇavācā muṭṭhassatino asampajānā asamāhitā vibbhantacittā pākatindriyā.",
  "sn2.25:5.1": "Atha kho jantu devaputto tadahuposathe pannarase yena te bhikkhū tenupasaṅkami;",
  "sn2.25:5.2": "upasaṅkamitvā te bhikkhū gāthāhi ajjhabhāsi:",
  "sn2.25:6.1": "“Sukhajīvino pure āsuṃ,",
  "sn2.25:6.2": "bhikkhū gotamasāvakā;",
  "sn2.25:6.3": "Anicchā <span class=\\\"var\\\" title=\\\"piṇḍamesānā (pts2)\\\" id=\\\"note149\\\">piṇḍamesanā</span>,",
  "sn2.25:6.4": "anicchā sayanāsanaṃ;",
  "sn2.25:6.5": "Loke aniccataṃ ñatvā,",
  "sn2.25:6.6": "dukkhassantaṃ akaṃsu te.",
  "sn2.25:7.1": "Dupposaṃ katvā attānaṃ,",
  "sn2.25:7.2": "gāme gāmaṇikā viya;",
  "sn2.25:7.3": "Bhutvā bhutvā nipajjanti,",
  "sn2.25:7.4": "parāgāresu mucchitā.",
  "sn2.25:8.1": "Saṃghassa añjaliṃ katvā,",
  "sn2.25:8.2": "idhekacce <span class=\\\"var\\\" title=\\\"vandāmahaṃ (pts1, mr)\\\" id=\\\"note150\\\">vadāmahaṃ</span>;",
  "sn2.25:8.3": "Apaviddhā anāthā te,",
  "sn2.25:8.4": "yathā petā <span class=\\\"var\\\" title=\\\"tatheva ca (bj)\\\" id=\\\"note151\\\">tatheva te</span>.",
  "sn2.25:9.1": "Ye kho pamattā viharanti,",
  "sn2.25:9.2": "te me sandhāya bhāsitaṃ;",
  "sn2.25:9.3": "Ye appamattā viharanti,",
  "sn2.25:9.4": "namo tesaṃ karomahan”ti."
}