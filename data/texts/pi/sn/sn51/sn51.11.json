{
  "_markup_path": "markup/sn/sn51/sn51.11.html",
  "_alt_strings": [
    "en/sujato/sn/sn51/sn51.11.json"
  ],
  "sn51.11:1.1": "Saṃyutta Nikāya 51",
  "sn51.11:2.1": "2. Pāsādakampanavagga",
  "sn51.11:3.1": "<span class=\\\"var\\\" title=\\\"hetusuttaṃ (bj)\\\" id=\\\"note313\\\">11. Pubbasutta</span>",
  "sn51.11:4.1": "Sāvatthinidānaṃ.",
  "sn51.11:4.2": "“Pubbeva me, bhikkhave, sambodhā anabhisambuddhassa bodhisattasseva sato etadahosi:",
  "sn51.11:4.3": "‘ko nu kho hetu, ko paccayo iddhipādabhāvanāyā’ti?",
  "sn51.11:4.4": "Tassa mayhaṃ, bhikkhave, etadahosi:",
  "sn51.11:4.5": "‘idha bhikkhu chandasamādhippadhānasaṅkhārasamannāgataṃ iddhipādaṃ bhāveti—",
  "sn51.11:4.6": "iti me chando na ca atilīno bhavissati, na ca atippaggahito bhavissati, na ca ajjhattaṃ saṃkhitto bhavissati, na ca bahiddhā vikkhitto bhavissati.",
  "sn51.11:4.7": "Pacchāpuresaññī ca viharati—",
  "sn51.11:4.8": "yathā pure tathā pacchā, yathā pacchā tathā pure;",
  "sn51.11:4.9": "yathā adho tathā uddhaṃ, yathā uddhaṃ tathā adho;",
  "sn51.11:4.10": "yathā divā tathā rattiṃ, yathā rattiṃ tathā divā.",
  "sn51.11:4.11": "Iti vivaṭena cetasā apariyonaddhena sappabhāsaṃ cittaṃ bhāveti’.",
  "sn51.11:5.1": "Vīriyasamādhippadhānasaṅkhārasamannāgataṃ iddhipādaṃ bhāveti—",
  "sn51.11:5.2": "iti me vīriyaṃ na ca atilīnaṃ bhavissati, na ca atippaggahitaṃ bhavissati, na ca ajjhattaṃ saṅkhittaṃ bhavissati, na ca bahiddhā vikkhittaṃ bhavissati.",
  "sn51.11:5.3": "Pacchāpuresaññī ca viharati—",
  "sn51.11:5.4": "yathā pure tathā pacchā, yathā pacchā tathā pure;",
  "sn51.11:5.5": "yathā adho tathā uddhaṃ, yathā uddhaṃ tathā adho;",
  "sn51.11:5.6": "yathā divā tathā rattiṃ, yathā rattiṃ tathā divā.",
  "sn51.11:5.7": "Iti vivaṭena cetasā apariyonaddhena sappabhāsaṃ cittaṃ bhāveti.",
  "sn51.11:6.1": "Cittasamādhippadhānasaṅkhārasamannāgataṃ iddhipādaṃ bhāveti—",
  "sn51.11:6.2": "iti me cittaṃ na ca atilīnaṃ bhavissati, na ca atippaggahitaṃ bhavissati, na ca ajjhattaṃ saṅkhittaṃ bhavissati, na ca bahiddhā vikkhittaṃ bhavissati.",
  "sn51.11:6.3": "Pacchāpuresaññī ca viharati—",
  "sn51.11:6.4": "yathā pure tathā pacchā, yathā pacchā tathā pure;",
  "sn51.11:6.5": "yathā adho tathā uddhaṃ, yathā uddhaṃ tathā adho;",
  "sn51.11:6.6": "yathā divā tathā rattiṃ, yathā rattiṃ tathā divā.",
  "sn51.11:6.7": "Iti vivaṭena cetasā apariyonaddhena sappabhāsaṃ cittaṃ bhāveti.",
  "sn51.11:7.1": "Vīmaṃsāsamādhippadhānasaṅkhārasamannāgataṃ iddhipādaṃ bhāveti—",
  "sn51.11:7.2": "iti me vīmaṃsā na ca atilīnā bhavissati, na ca atippaggahitā bhavissati, na ca ajjhattaṃ saṅkhittā bhavissati, na ca bahiddhā vikkhittā bhavissati.",
  "sn51.11:7.3": "Pacchāpuresaññī ca viharati—",
  "sn51.11:7.4": "yathā pure tathā pacchā, yathā pacchā tathā pure;",
  "sn51.11:7.5": "yathā adho tathā uddhaṃ, yathā uddhaṃ tathā adho;",
  "sn51.11:7.6": "yathā divā tathā rattiṃ, yathā rattiṃ tathā divā.",
  "sn51.11:7.7": "Iti vivaṭena cetasā apariyonaddhena sappabhāsaṃ cittaṃ bhāveti.",
  "sn51.11:8.1": "Evaṃ bhāvitesu kho, bhikkhu, catūsu iddhipādesu evaṃ bahulīkatesu, anekavihitaṃ iddhividhaṃ paccanubhoti—",
  "sn51.11:8.2": "ekopi hutvā bahudhā hoti, bahudhāpi hutvā eko hoti;",
  "sn51.11:8.3": "āvibhāvaṃ, tirobhāvaṃ;",
  "sn51.11:8.4": "tirokuṭṭaṃ tiropākāraṃ tiropabbataṃ asajjamāno gacchati, seyyathāpi ākāse;",
  "sn51.11:8.5": "pathaviyāpi ummujjanimujjaṃ karoti, seyyathāpi udake;",
  "sn51.11:8.6": "udakepi <span class=\\\"var\\\" title=\\\"abhijjamāno (pts1, mr)\\\" id=\\\"note314\\\">abhijjamāne</span> gacchati, seyyathāpi pathaviyaṃ;",
  "sn51.11:8.7": "ākāsepi pallaṅkena kamati, seyyathāpi pakkhī sakuṇo;",
  "sn51.11:8.8": "imepi candimasūriye evaṃmahiddhike evaṃmahānubhāve pāṇinā <span class=\\\"var\\\" title=\\\"parāmasati (bj, s1-3, km)\\\" id=\\\"note315\\\">parimasati</span> parimajjati;",
  "sn51.11:8.9": "yāva brahmalokāpi kāyena vasaṃ vatteti.",
  "sn51.11:9.1": "Evaṃ bhāvitesu kho, bhikkhu, catūsu iddhipādesu evaṃ bahulīkatesu dibbāya sotadhātuyā visuddhāya atikkantamānusikāya ubho sadde suṇāti—",
  "sn51.11:9.2": "dibbe ca mānuse ca, dūre santike cāti.",
  "sn51.11:10.1": "Evaṃ bhāvitesu kho, bhikkhu, catūsu iddhipādesu evaṃ bahulīkatesu, parasattānaṃ parapuggalānaṃ cetasā ceto paricca pajānāti.",
  "sn51.11:10.2": "Sarāgaṃ vā cittaṃ ‘sarāgaṃ cittan’ti pajānāti;",
  "sn51.11:10.3": "vītarāgaṃ vā cittaṃ ‘vītarāgaṃ cittan’ti pajānāti;",
  "sn51.11:10.4": "sadosaṃ vā cittaṃ ‘sadosaṃ cittan’ti pajānāti;",
  "sn51.11:10.5": "vītadosaṃ vā cittaṃ ‘vītadosaṃ cittan’ti pajānāti;",
  "sn51.11:10.6": "samohaṃ vā cittaṃ ‘samohaṃ cittan’ti pajānāti;",
  "sn51.11:10.7": "vītamohaṃ vā cittaṃ ‘vītamohaṃ cittan’ti pajānāti;",
  "sn51.11:10.8": "saṅkhittaṃ vā cittaṃ ‘saṅkhittaṃ cittan’ti pajānāti;",
  "sn51.11:10.9": "vikkhittaṃ vā cittaṃ ‘vikkhittaṃ cittan’ti pajānāti;",
  "sn51.11:10.10": "mahaggataṃ vā cittaṃ ‘mahaggataṃ cittan’ti pajānāti;",
  "sn51.11:10.11": "amahaggataṃ vā cittaṃ ‘amahaggataṃ cittan’ti pajānāti;",
  "sn51.11:10.12": "sauttaraṃ vā cittaṃ ‘sauttaraṃ cittan’ti pajānāti;",
  "sn51.11:10.13": "anuttaraṃ vā cittaṃ ‘anuttaraṃ cittan’ti pajānāti;",
  "sn51.11:10.14": "samāhitaṃ vā cittaṃ ‘samāhitaṃ cittan’ti pajānāti;",
  "sn51.11:10.15": "asamāhitaṃ vā cittaṃ ‘asamāhitaṃ cittan’ti pajānāti;",
  "sn51.11:10.16": "vimuttaṃ vā cittaṃ ‘vimuttaṃ cittan’ti pajānāti;",
  "sn51.11:10.17": "avimuttaṃ vā cittaṃ ‘avimuttaṃ cittan’ti pajānāti.",
  "sn51.11:11.1": "Evaṃ bhāvitesu kho, bhikkhu, catūsu iddhipādesu evaṃ bahulīkatesu, anekavihitaṃ pubbenivāsaṃ anussarati, seyyathidaṃ—",
  "sn51.11:11.2": "ekampi jātiṃ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṃsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi anekepi saṃvaṭṭakappe anekepi vivaṭṭakappe anekepi saṃvaṭṭavivaṭṭakappe:",
  "sn51.11:11.3": "‘amutrāsiṃ evaṃnāmo evaṅgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto amutra udapādiṃ;",
  "sn51.11:11.4": "tatrāpāsiṃ evaṃnāmo evaṅgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto idhūpapanno’ti.",
  "sn51.11:11.5": "Iti sākāraṃ sauddesaṃ anekavihitaṃ pubbenivāsaṃ anussarati.",
  "sn51.11:12.1": "Evaṃ bhāvitesu kho, bhikkhu, catūsu iddhipādesu evaṃ bahulīkatesu, dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti:",
  "sn51.11:12.2": "‘ime vata, bhonto, sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṃ upavādakā micchādiṭṭhikā micchādiṭṭhikammasamādānā;",
  "sn51.11:12.3": "te kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā.",
  "sn51.11:12.4": "Ime vā pana, bhonto, sattā kāyasucaritena samannāgatā vacīsucaritena samannāgatā manosucaritena samannāgatā ariyānaṃ anupavādakā sammādiṭṭhikā sammādiṭṭhikammasamādānā;",
  "sn51.11:12.5": "te kāyassa bhedā paraṃ maraṇā sugatiṃ saggaṃ lokaṃ upapannā’ti.",
  "sn51.11:12.6": "Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte, suvaṇṇe dubbaṇṇe, sugate duggate yathākammūpage satte pajānāti.",
  "sn51.11:13.1": "Evaṃ bhāvitesu kho, bhikkhu, catūsu iddhipādesu evaṃ bahulīkatesu, āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharatī”ti.",
  "sn51.11:14.1": "Paṭhamaṃ."
}