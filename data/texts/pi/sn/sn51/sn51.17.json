{
  "_markup_path": "markup/sn/sn51/sn51.17.html",
  "_alt_strings": [
    "en/sujato/sn/sn51/sn51.17.json"
  ],
  "sn51.17:1.1": "Saṃyutta Nikāya 51",
  "sn51.17:2.1": "2. Pāsādakampanavagga",
  "sn51.17:3.1": "<span class=\\\"var\\\" title=\\\"iddhividhasuttaṃ (bj)\\\" id=\\\"note324\\\">17. Dutiyasamaṇabrāhmaṇasutta</span>",
  "sn51.17:4.1": "“Ye hi keci, bhikkhave, atītamaddhānaṃ samaṇā vā brāhmaṇā vā anekavihitaṃ iddhividhaṃ paccanubhosuṃ—",
  "sn51.17:4.2": "ekopi hutvā bahudhā ahesuṃ, bahudhāpi hutvā eko ahesuṃ;",
  "sn51.17:4.3": "āvibhāvaṃ, tirobhāvaṃ;",
  "sn51.17:4.4": "tirokuṭṭaṃ tiropākāraṃ tiropabbataṃ asajjamānā agamaṃsu, seyyathāpi ākāse;",
  "sn51.17:4.5": "pathaviyāpi ummujjanimujjaṃ akaṃsu, seyyathāpi udake;",
  "sn51.17:4.6": "udakepi <span class=\\\"var\\\" title=\\\"abhijjamānā (pts1, mr)\\\" id=\\\"note325\\\">abhijjamāne</span> agamaṃsu, seyyathāpi pathaviyaṃ;",
  "sn51.17:4.7": "ākāsepi pallaṅkena kamiṃsu, seyyathāpi pakkhī sakuṇo;",
  "sn51.17:4.8": "imepi candimasūriye evaṃmahiddhike evaṃmahānubhāve pāṇinā <span class=\\\"var\\\" title=\\\"parāmasiṃsu (bj, s1-3, km, mr)\\\" id=\\\"note326\\\">parimasiṃsu</span> parimajjiṃsu;",
  "sn51.17:4.9": "yāva brahmalokāpi kāyena vasaṃ vattesuṃ, sabbe te catunnaṃ iddhipādānaṃ bhāvitattā bahulīkatattā.",
  "sn51.17:5.1": "Ye hi keci, bhikkhave, anāgatamaddhānaṃ samaṇā vā brāhmaṇā vā anekavihitaṃ iddhividhaṃ paccanubhossanti—",
  "sn51.17:5.2": "ekopi hutvā bahudhā bhavissanti, bahudhāpi hutvā eko bhavissanti;",
  "sn51.17:5.3": "āvibhāvaṃ, tirobhāvaṃ;",
  "sn51.17:5.4": "tirokuṭṭaṃ tiropākāraṃ tiropabbataṃ asajjamānā gamissanti, seyyathāpi ākāse;",
  "sn51.17:5.5": "pathaviyāpi ummujjanimujjaṃ karissanti, seyyathāpi udake;",
  "sn51.17:5.6": "udakepi abhijjamāne gamissanti, seyyathāpi pathaviyaṃ;",
  "sn51.17:5.7": "ākāsepi pallaṅkena kamissanti, seyyathāpi pakkhī sakuṇo;",
  "sn51.17:5.8": "imepi candimasūriye evaṃmahiddhike evaṃmahānubhāve pāṇinā parimasissanti parimajjissanti;",
  "sn51.17:5.9": "yāva brahmalokāpi kāyena vasaṃ vattissanti, sabbe te catunnaṃ iddhipādānaṃ bhāvitattā bahulīkatattā.",
  "sn51.17:6.1": "Ye hi keci, bhikkhave, etarahi samaṇā vā brāhmaṇā vā anekavihitaṃ iddhividhaṃ paccanubhonti—",
  "sn51.17:6.2": "ekopi hutvā bahudhā honti, bahudhāpi hutvā eko honti;",
  "sn51.17:6.3": "āvibhāvaṃ, tirobhāvaṃ;",
  "sn51.17:6.4": "tirokuṭṭaṃ tiropākāraṃ tiropabbataṃ asajjamānā gacchanti, seyyathāpi ākāse;",
  "sn51.17:6.5": "pathaviyāpi ummujjanimujjaṃ karonti, seyyathāpi udake;",
  "sn51.17:6.6": "udakepi abhijjamāne gacchanti, seyyathāpi pathaviyaṃ;",
  "sn51.17:6.7": "ākāsepi pallaṅkena kamanti, seyyathāpi pakkhī sakuṇo;",
  "sn51.17:6.8": "imepi candimasūriye evaṃmahiddhike evaṃmahānubhāve pāṇinā <span class=\\\"var\\\" title=\\\"parāmasanti (bj, s1-3, km) | parimasissanti (pts1)\\\" id=\\\"note327\\\">parimasanti</span> parimajjanti;",
  "sn51.17:6.9": "yāva brahmalokāpi kāyena vasaṃ vattenti, sabbe te catunnaṃ iddhipādānaṃ bhāvitattā bahulīkatattāti.",
  "sn51.17:7.1": "Katamesaṃ catunnaṃ?",
  "sn51.17:7.2": "Idha, bhikkhave, bhikkhu chandasamādhippadhānasaṅkhārasamannāgataṃ iddhipādaṃ bhāveti, vīriyasamādhi … pe …",
  "sn51.17:7.3": "cittasamādhi …",
  "sn51.17:7.4": "vīmaṃsāsamādhippadhānasaṅkhārasamannāgataṃ iddhipādaṃ bhāveti.",
  "sn51.17:7.5": "Ye hi keci, bhikkhave, atītamaddhānaṃ samaṇā vā brāhmaṇā vā anekavihitaṃ iddhividhaṃ paccanubhosuṃ—",
  "sn51.17:7.6": "ekopi hutvā bahudhā ahesuṃ … pe …",
  "sn51.17:7.7": "yāva brahmalokāpi kāyena vasaṃ vattesuṃ, sabbe te imesaṃyeva catunnaṃ iddhipādānaṃ bhāvitattā bahulīkatattā.",
  "sn51.17:8.1": "Ye hi keci, bhikkhave, anāgatamaddhānaṃ samaṇā vā brāhmaṇā vā anekavihitaṃ iddhividhaṃ paccanubhossanti—",
  "sn51.17:8.2": "ekopi hutvā bahudhā bhavissanti … pe …",
  "sn51.17:8.3": "yāva brahmalokāpi kāyena vasaṃ vattissanti, sabbe te imesaṃyeva catunnaṃ iddhipādānaṃ bhāvitattā bahulīkatattā.",
  "sn51.17:9.1": "Ye hi keci, bhikkhave, etarahi samaṇā vā brāhmaṇā vā anekavihitaṃ iddhividhaṃ paccanubhonti—",
  "sn51.17:9.2": "ekopi hutvā bahudhā honti … pe …",
  "sn51.17:9.3": "yāva brahmalokāpi kāyena vasaṃ vattenti, sabbe te imesaṃyeva catunnaṃ iddhipādānaṃ bhāvitattā bahulīkatattā”ti.",
  "sn51.17:10.1": "Sattamaṃ."
}