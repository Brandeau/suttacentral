{
  "_markup_path": "markup/sn/sn08/sn8.02.html",
  "_alt_strings": [
    "en/sujato/sn/sn08/sn8.02.json"
  ],
  "sn8.2:1.1": "Saṃyutta Nikāya 8",
  "sn8.2:2.1": "1. Vaṅgīsavagga",
  "sn8.2:3.1": "<span class=\\\"var\\\" title=\\\"aratisuttaṃ (bj, s1-3) | arai (pts1)\\\" id=\\\"note432\\\">2. Aratīsutta</span>",
  "sn8.2:4.1": "Ekaṃ samayaṃ … pe …",
  "sn8.2:4.2": "āyasmā vaṅgīso āḷaviyaṃ viharati aggāḷave cetiye āyasmatā nigrodhakappena upajjhāyena saddhiṃ.",
  "sn8.2:4.3": "Tena kho pana samayena āyasmā nigrodhakappo pacchābhattaṃ piṇḍapātapaṭikkanto vihāraṃ pavisati, sāyaṃ vā nikkhamati aparajju vā kāle.",
  "sn8.2:4.4": "Tena kho pana samayena āyasmato vaṅgīsassa anabhirati uppannā hoti, rāgo cittaṃ anuddhaṃseti.",
  "sn8.2:4.5": "Atha kho āyasmato vaṅgīsassa etadahosi:",
  "sn8.2:4.6": "“alābhā vata me, na vata me lābhā;",
  "sn8.2:4.7": "dulladdhaṃ vata me, na vata me suladdhaṃ;",
  "sn8.2:4.8": "yassa me anabhirati uppannā, rāgo cittaṃ anuddhaṃseti;",
  "sn8.2:4.9": "taṃ kutettha labbhā, yaṃ me paro anabhiratiṃ vinodetvā abhiratiṃ uppādeyya.",
  "sn8.2:4.10": "Yannūnāhaṃ attanāva attano anabhiratiṃ vinodetvā abhiratiṃ uppādeyyan”ti.",
  "sn8.2:4.11": "Atha kho āyasmā vaṅgīso attanāva attano anabhiratiṃ vinodetvā abhiratiṃ uppādetvā tāyaṃ velāyaṃ imā gāthāyo abhāsi:",
  "sn8.2:5.1": "<span class=\\\"cross\\\" title=\\\"^thag21.1#6 [Vaṅgīsattheragāthā]\\\" id=\\\"note433\\\">*</span> <a class=\\\"sc\\\" id=\\\"2\\\"></a>“Aratiñca ratiñca pahāya,",
  "sn8.2:5.2": "Sabbaso gehasitañca vitakkaṃ;",
  "sn8.2:5.3": "Vanathaṃ na kareyya kuhiñci,",
  "sn8.2:5.4": "<span class=\\\"var\\\" title=\\\"nibbanatho arato sa (mr) | nibbanatho avanatho sa (^thag21.1#6 [Vaṅgīsattheragāthā])\\\" id=\\\"note434\\\">Nibbanatho arato sa hi</span> bhikkhu.",
  "sn8.2:6.1": "Yamidha pathaviñca vehāsaṃ,",
  "sn8.2:6.2": "Rūpagatañca jagatogadhaṃ;",
  "sn8.2:6.3": "Kiñci parijīyati sabbamaniccaṃ,",
  "sn8.2:6.4": "Evaṃ samecca caranti mutattā.",
  "sn8.2:7.1": "Upadhīsu janā <span class=\\\"var\\\" title=\\\"gadhitā (pts1)\\\" id=\\\"note435\\\">gadhitāse</span>,",
  "sn8.2:7.2": "Diṭṭhasute paṭighe ca mute ca;",
  "sn8.2:7.3": "Ettha vinodaya chandamanejo,",
  "sn8.2:7.4": "Yo ettha na limpati taṃ <span class=\\\"var\\\" title=\\\"muni tamāhu (^thag21.1#6 [Vaṅgīsattheragāthā])\\\" id=\\\"note436\\\">munimāhu</span>.",
  "sn8.2:8.1": "Atha saṭṭhinissitā savitakkā,",
  "sn8.2:8.2": "<span class=\\\"var\\\" title=\\\"puthujjanatāya (^thag21.1#9 [Vaṅgīsattheragāthā])\\\" id=\\\"note437\\\">Puthū janatāya</span> adhammā niviṭṭhā;",
  "sn8.2:8.3": "Na ca vaggagatassa kuhiñci,",
  "sn8.2:8.4": "No pana <span class=\\\"var\\\" title=\\\"duṭṭhullagāhī (^thag21.1#9 [Vaṅgīsattheragāthā])\\\" id=\\\"note438\\\">duṭṭhullabhāṇī</span> sa bhikkhu.",
  "sn8.2:9.1": "Dabbo cirarattasamāhito,",
  "sn8.2:9.2": "Akuhako nipako apihālu;",
  "sn8.2:9.3": "Santaṃ padaṃ ajjhagamā muni paṭicca,",
  "sn8.2:9.4": "Parinibbuto kaṅkhati kālan”ti."
}