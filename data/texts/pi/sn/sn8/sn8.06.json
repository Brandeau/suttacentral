{
  "_markup_path": "markup/sn/sn08/sn8.06.html",
  "_alt_strings": [
    "en/sujato/sn/sn08/sn8.06.json"
  ],
  "sn8.6:1.1": "Saṃyutta Nikāya 8",
  "sn8.6:2.1": "1. Vaṅgīsavagga",
  "sn8.6:3.1": "<span class=\\\"var\\\" title=\\\"sārīputtasuttaṃ (s3)\\\" id=\\\"note441\\\">6. Sāriputtasutta</span>",
  "sn8.6:4.1": "Ekaṃ samayaṃ āyasmā sāriputto sāvatthiyaṃ viharati jetavane anāthapiṇḍikassa ārāme.",
  "sn8.6:4.2": "Tena kho pana samayena āyasmā sāriputto bhikkhū dhammiyā kathāya sandasseti samādapeti samuttejeti sampahaṃseti poriyā vācāya vissaṭṭhāya <span class=\\\"var\\\" title=\\\"aneḷagalāya (bj, pts2, mr) | anelagaḷāya (s1-3, km, pts1)\\\" id=\\\"note442\\\">anelagalāya</span> atthassa viññāpaniyā.",
  "sn8.6:4.3": "Te ca bhikkhū aṭṭhiṃ katvā manasi katvā sabbacetasā samannāharitvā ohitasotā dhammaṃ suṇanti.",
  "sn8.6:4.4": "Atha kho āyasmato vaṅgīsassa etadahosi:",
  "sn8.6:4.5": "“ayaṃ kho āyasmā sāriputto bhikkhū dhammiyā kathāya sandasseti samādapeti samuttejeti sampahaṃseti poriyā vācāya vissaṭṭhāya anelagalāya atthassa viññāpaniyā.",
  "sn8.6:4.6": "Te ca bhikkhū aṭṭhiṃ katvā manasi katvā sabbacetasā samannāharitvā ohitasotā dhammaṃ suṇanti.",
  "sn8.6:4.7": "Yannūnāhaṃ āyasmantaṃ sāriputtaṃ sammukhā sāruppāhi gāthāhi abhitthaveyyan”ti.",
  "sn8.6:5.1": "Atha kho āyasmā vaṅgīso uṭṭhāyāsanā ekaṃsaṃ uttarāsaṅgaṃ karitvā yenāyasmā sāriputto tenañjaliṃ paṇāmetvā āyasmantaṃ sāriputtaṃ etadavoca:",
  "sn8.6:5.2": "“paṭibhāti maṃ, āvuso sāriputta, paṭibhāti maṃ, āvuso sāriputtā”ti.",
  "sn8.6:5.3": "“Paṭibhātu taṃ, āvuso vaṅgīsā”ti.",
  "sn8.6:5.4": "Atha kho āyasmā vaṅgīso āyasmantaṃ sāriputtaṃ sammukhā sāruppāhi gāthāhi abhitthavi:",
  "sn8.6:6.1": "<span class=\\\"cross\\\" title=\\\"^thag21.1#23 [Vaṅgīsattheragāthā] | ^mi2#64 [Pubbayogādi]\\\" id=\\\"note443\\\">*</span> <a class=\\\"sc\\\" id=\\\"3\\\"></a>“Gambhīrapañño medhāvī,",
  "sn8.6:6.2": "maggāmaggassa kovido;",
  "sn8.6:6.3": "Sāriputto mahāpañño,",
  "sn8.6:6.4": "dhammaṃ deseti bhikkhunaṃ.",
  "sn8.6:7.1": "Saṃkhittenapi deseti,",
  "sn8.6:7.2": "vitthārenapi bhāsati;",
  "sn8.6:7.3": "Sāḷikāyiva nigghoso,",
  "sn8.6:7.4": "paṭibhānaṃ <span class=\\\"var\\\" title=\\\"mudiriyi (s1) | mudīriyi (s2, s3, km) | udiyyati (^thag21.1#24 [Vaṅgīsattheragāthā]) | udīriyati (sāmaññaphalasuttaṭīkānurūpaṃ)\\\" id=\\\"note444\\\">udīrayi</span>.",
  "sn8.6:8.1": "Tassa taṃ desayantassa,",
  "sn8.6:8.2": "suṇanti madhuraṃ giraṃ;",
  "sn8.6:8.3": "Sarena rajanīyena,",
  "sn8.6:8.4": "savanīyena vaggunā;",
  "sn8.6:8.5": "Udaggacittā muditā,",
  "sn8.6:8.6": "sotaṃ odhenti bhikkhavo”ti."
}