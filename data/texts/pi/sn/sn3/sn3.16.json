{
  "_markup_path": "markup/sn/sn03/sn3.16.html",
  "_alt_strings": [
    "en/sujato/sn/sn03/sn3.16.json"
  ],
  "sn3.16:1.1": "Saṃyutta Nikāya 3",
  "sn3.16:2.1": "2. Dutiyavagga",
  "sn3.16:3.1": "<span class=\\\"var\\\" title=\\\"dhītusuttaṃ (bj, s1-3, pts2) | dhitā (pts1)\\\" id=\\\"note215\\\">16. Mallikāsutta</span>",
  "sn3.16:4.1": "Sāvatthinidānaṃ.",
  "sn3.16:4.2": "Atha kho rājā pasenadi kosalo yena bhagavā tenupasaṅkami;",
  "sn3.16:4.3": "upasaṅkamitvā bhagavantaṃ abhivādetvā ekamantaṃ nisīdi.",
  "sn3.16:4.4": "Atha kho aññataro puriso yena rājā pasenadi kosalo tenupasaṅkami;",
  "sn3.16:4.5": "upasaṅkamitvā rañño pasenadissa kosalassa upakaṇṇake ārocesi:",
  "sn3.16:4.6": "“mallikā, deva, devī dhītaraṃ vijātā”ti.",
  "sn3.16:4.7": "Evaṃ vutte, rājā pasenadi kosalo anattamano ahosi.",
  "sn3.16:5.1": "Atha kho bhagavā rājānaṃ pasenadiṃ kosalaṃ anattamanataṃ viditvā tāyaṃ velāyaṃ imā gāthāyo abhāsi:",
  "sn3.16:6.1": "“Itthīpi hi ekacciyā,",
  "sn3.16:6.2": "seyyā posa janādhipa;",
  "sn3.16:6.3": "Medhāvinī sīlavatī,",
  "sn3.16:6.4": "sassudevā patibbatā.",
  "sn3.16:7.1": "Tassā yo jāyati poso,",
  "sn3.16:7.2": "sūro hoti disampati;",
  "sn3.16:7.3": "Tādisā <span class=\\\"var\\\" title=\\\"subhariyā (s1-3, pts1, mr)\\\" id=\\\"note216\\\">subhagiyā</span> putto,",
  "sn3.16:7.4": "rajjampi anusāsatī”ti."
}