{
  "_markup_path": "markup/sn/sn03/sn3.04.html",
  "_alt_strings": [
    "en/sujato/sn/sn03/sn3.04.json"
  ],
  "sn3.4:1.1": "Saṃyutta Nikāya 3",
  "sn3.4:2.1": "1. Paṭhamavagga",
  "sn3.4:3.1": "4. Piyasutta",
  "sn3.4:4.1": "Sāvatthinidānaṃ.",
  "sn3.4:4.2": "Ekamantaṃ nisinno kho<span class=\\\"cross\\\" title=\\\"^ne6#419 [Sāsanapaṭṭhāna]\\\" id=\\\"note178\\\">*</span> rājā pasenadi kosalo bhagavantaṃ etadavoca:",
  "sn3.4:4.3": "“idha mayhaṃ, bhante, rahogatassa paṭisallīnassa evaṃ cetaso parivitakko udapādi:",
  "sn3.4:4.4": "‘kesaṃ nu kho piyo attā, kesaṃ appiyo attā’ti?",
  "sn3.4:4.5": "Tassa mayhaṃ, bhante, etadahosi:",
  "sn3.4:4.6": "‘ye ca kho keci kāyena duccaritaṃ caranti, vācāya duccaritaṃ caranti, manasā duccaritaṃ caranti;",
  "sn3.4:4.7": "tesaṃ appiyo attā.",
  "sn3.4:4.8": "Kiñcāpi te evaṃ vadeyyuṃ:",
  "sn3.4:4.9": "“piyo no attā”ti, atha kho tesaṃ appiyo attā’.",
  "sn3.4:4.10": "Taṃ kissa hetu?",
  "sn3.4:4.11": "Yañhi appiyo appiyassa kareyya, taṃ te attanāva attano karonti;",
  "sn3.4:4.12": "tasmā tesaṃ appiyo attā.",
  "sn3.4:4.13": "Ye ca kho keci kāyena sucaritaṃ caranti, vācāya sucaritaṃ caranti, manasā sucaritaṃ caranti;",
  "sn3.4:4.14": "tesaṃ piyo attā.",
  "sn3.4:4.15": "Kiñcāpi te evaṃ vadeyyuṃ:",
  "sn3.4:4.16": "‘appiyo no attā’ti;",
  "sn3.4:4.17": "atha kho tesaṃ piyo attā.",
  "sn3.4:4.18": "Taṃ kissa hetu?",
  "sn3.4:4.19": "Yañhi piyo piyassa kareyya, taṃ te attanāva attano karonti;",
  "sn3.4:4.20": "tasmā tesaṃ piyo attā”ti.",
  "sn3.4:5.1": "“Evametaṃ, mahārāja, evametaṃ, mahārāja.",
  "sn3.4:5.2": "Ye hi keci, mahārāja, kāyena duccaritaṃ caranti, vācāya duccaritaṃ caranti, manasā duccaritaṃ caranti;",
  "sn3.4:5.3": "tasmā tesaṃ appiyo attā.",
  "sn3.4:5.4": "Kiñcāpi te evaṃ vadeyyuṃ:",
  "sn3.4:5.5": "‘piyo no attā’ti, atha kho tesaṃ appiyo attā.",
  "sn3.4:5.6": "Taṃ kissa hetu?",
  "sn3.4:5.7": "Yañhi, mahārāja, appiyo appiyassa kareyya, taṃ te attanāva attano karonti;",
  "sn3.4:5.8": "tasmā tesaṃ appiyo attā.",
  "sn3.4:5.9": "Ye ca kho keci, mahārāja, kāyena sucaritaṃ caranti, vācāya sucaritaṃ caranti, manasā sucaritaṃ caranti;",
  "sn3.4:5.10": "tesaṃ piyo attā.",
  "sn3.4:5.11": "Kiñcāpi te evaṃ vadeyyuṃ:",
  "sn3.4:5.12": "‘appiyo no attā’ti;",
  "sn3.4:5.13": "atha kho tesaṃ piyo attā.",
  "sn3.4:5.14": "Taṃ kissa hetu?",
  "sn3.4:5.15": "Yañhi, mahārāja, piyo piyassa kareyya, taṃ te attanāva attano karonti;",
  "sn3.4:5.16": "tasmā tesaṃ piyo attā”ti.",
  "sn3.4:5.17": "Idamavoca … pe …",
  "sn3.4:6.1": "“Attānañce piyaṃ jaññā,",
  "sn3.4:6.2": "na naṃ pāpena saṃyuje;",
  "sn3.4:6.3": "Na hi taṃ sulabhaṃ hoti,",
  "sn3.4:6.4": "sukhaṃ dukkaṭakārinā.",
  "sn3.4:7.1": "<span class=\\\"cross\\\" title=\\\"^ne6#419 [Sāsanapaṭṭhāna] | ^ne6#438 [Sāsanapaṭṭhāna]\\\" id=\\\"note179\\\">*</span> <a class=\\\"sc\\\" id=\\\"4\\\"></a><a class=\\\"pts2ed\\\" id=\\\"pts2ed1.166\\\"></a>Antakenādhipannassa,",
  "sn3.4:7.2": "jahato mānusaṃ bhavaṃ;",
  "sn3.4:7.3": "Kiñhi tassa sakaṃ hoti,",
  "sn3.4:7.4": "kiñca ādāya gacchati;",
  "sn3.4:7.5": "Kiñcassa anugaṃ hoti,",
  "sn3.4:7.6": "chāyāva <span class=\\\"var\\\" title=\\\"anupāyinī (s1-3, km, mr)\\\" id=\\\"note180\\\">anapāyinī</span>.",
  "sn3.4:8.1": "Ubho puññañca pāpañca,",
  "sn3.4:8.2": "yaṃ macco kurute idha;",
  "sn3.4:8.3": "Tañhi tassa sakaṃ hoti,",
  "sn3.4:8.4": "<span class=\\\"var\\\" title=\\\"tañca (sabbattha)\\\" id=\\\"note181\\\">taṃva</span> ādāya gacchati;",
  "sn3.4:8.5": "<span class=\\\"var\\\" title=\\\"tañcassa (bj, s1-3, km, pts2) | taṃ cassa (pts1)\\\" id=\\\"note182\\\">Taṃvassa</span> anugaṃ hoti,",
  "sn3.4:8.6": "chāyāva anapāyinī.",
  "sn3.4:9.1": "Tasmā kareyya kalyāṇaṃ,",
  "sn3.4:9.2": "nicayaṃ samparāyikaṃ;",
  "sn3.4:9.3": "Puññāni paralokasmiṃ,",
  "sn3.4:9.4": "patiṭṭhā honti pāṇinan”ti."
}