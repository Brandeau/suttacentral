{
  "_markup_path": "markup/sn/sn03/sn3.17.html",
  "_alt_strings": [
    "en/sujato/sn/sn03/sn3.17.json"
  ],
  "sn3.17:1.1": "Saṃyutta Nikāya 3",
  "sn3.17:2.1": "2. Dutiyavagga",
  "sn3.17:3.1": "17. Appamādasutta",
  "sn3.17:4.1": "Sāvatthinidānaṃ.",
  "sn3.17:4.2": "Ekamantaṃ nisīdi.",
  "sn3.17:4.3": "Ekamantaṃ nisinno kho rājā pasenadi kosalo bhagavantaṃ etadavoca:",
  "sn3.17:4.4": "“atthi nu kho, bhante, eko dhammo yo ubho atthe samadhiggayha tiṭṭhati—",
  "sn3.17:4.5": "diṭṭhadhammikañceva atthaṃ samparāyikañcā”ti?",
  "sn3.17:5.1": "“Atthi kho, mahārāja, eko dhammo yo ubho atthe samadhiggayha tiṭṭhati—",
  "sn3.17:5.2": "diṭṭhadhammikañceva atthaṃ samparāyikañcā”ti.",
  "sn3.17:6.1": "“Katamo pana, bhante, eko dhammo, yo ubho atthe samadhiggayha tiṭṭhati—",
  "sn3.17:6.2": "diṭṭhadhammikañceva atthaṃ samparāyikañcā”ti?",
  "sn3.17:7.1": "“Appamādo kho, mahārāja, eko dhammo, yo ubho atthe samadhiggayha tiṭṭhati—",
  "sn3.17:7.2": "diṭṭhadhammikañceva atthaṃ samparāyikañcāti.",
  "sn3.17:7.3": "Seyyathāpi, mahārāja, yāni kānici <span class=\\\"var\\\" title=\\\"jaṅgamānaṃ (bj, pts1)\\\" id=\\\"note217\\\">jaṅgalānaṃ</span> pāṇānaṃ padajātāni, sabbāni tāni hatthipade samodhānaṃ gacchanti, hatthipadaṃ tesaṃ aggamakkhāyati—",
  "sn3.17:7.4": "yadidaṃ mahantattena;",
  "sn3.17:7.5": "evameva kho, mahārāja, appamādo eko dhammo, yo ubho atthe samadhiggayha tiṭṭhati—",
  "sn3.17:7.6": "diṭṭhadhammikañceva atthaṃ samparāyikañcā”ti.",
  "sn3.17:7.7": "Idamavoca … pe …",
  "sn3.17:8.1": "“Āyuṃ <span class=\\\"var\\\" title=\\\"āyuṃ vaṇṇaṃ yasaṃ kittiṃ (^an5.43#1 [43. Iṭṭhasutta])\\\" id=\\\"note218\\\">arogiyaṃ vaṇṇaṃ</span>,",
  "sn3.17:8.2": "saggaṃ uccākulīnataṃ;",
  "sn3.17:8.3": "Ratiyo patthayantena,",
  "sn3.17:8.4": "uḷārā aparāparā.",
  "sn3.17:9.1": "<span class=\\\"cross\\\" title=\\\"^an5.43#1 [43. Iṭṭhasutta] | ^it23#1 [Ubhayatthasutta]\\\" id=\\\"note219\\\">*</span> <a class=\\\"sc\\\" id=\\\"6\\\"></a>Appamādaṃ pasaṃsanti,",
  "sn3.17:9.2": "puññakiriyāsu paṇḍitā;",
  "sn3.17:9.3": "Appamatto ubho atthe,",
  "sn3.17:9.4": "adhiggaṇhāti paṇḍito.",
  "sn3.17:10.1": "Diṭṭhe dhamme ca yo attho,",
  "sn3.17:10.2": "yo cattho samparāyiko;",
  "sn3.17:10.3": "Atthābhisamayā dhīro,",
  "sn3.17:10.4": "paṇḍitoti pavuccatī”ti."
}