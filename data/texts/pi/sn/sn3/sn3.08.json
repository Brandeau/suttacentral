{
  "_markup_path": "markup/sn/sn03/sn3.08.html",
  "_alt_strings": [
    "en/sujato/sn/sn03/sn3.08.json"
  ],
  "sn3.8:1.1": "Saṃyutta Nikāya 3",
  "sn3.8:2.1": "1. Paṭhamavagga",
  "sn3.8:3.1": "8. Mallikāsutta",
  "sn3.8:4.1": "Sāvatthinidānaṃ.",
  "sn3.8:4.2": "Tena kho pana samayena rājā pasenadi kosalo mallikāya deviyā saddhiṃ uparipāsādavaragato hoti.",
  "sn3.8:4.3": "Atha kho rājā pasenadi kosalo mallikaṃ deviṃ etadavoca:",
  "sn3.8:4.4": "“atthi nu kho te, mallike, kocañño attanā piyataro”ti?",
  "sn3.8:4.5": "“Natthi kho me, mahārāja, kocañño attanā piyataro.",
  "sn3.8:4.6": "Tuyhaṃ pana, mahārāja, atthañño koci attanā piyataro”ti?",
  "sn3.8:4.7": "“Mayhampi kho, mallike, natthañño koci attanā piyataro”ti.",
  "sn3.8:5.1": "Atha kho rājā pasenadi kosalo pāsādā orohitvā yena bhagavā tenupasaṅkami;",
  "sn3.8:5.2": "upasaṅkamitvā bhagavantaṃ abhivādetvā ekamantaṃ nisīdi.",
  "sn3.8:5.3": "Ekamantaṃ nisinno kho rājā pasenadi kosalo bhagavantaṃ etadavoca:",
  "sn3.8:5.4": "“idhāhaṃ, bhante, mallikāya deviyā saddhiṃ uparipāsādavaragato mallikaṃ deviṃ etadavocaṃ:",
  "sn3.8:5.5": "‘atthi nu kho te, mallike, kocañño attanā piyataro’ti?",
  "sn3.8:5.6": "Evaṃ vutte, bhante, mallikā devī maṃ etadavoca:",
  "sn3.8:5.7": "‘natthi kho me, mahārāja, kocañño attanā piyataro.",
  "sn3.8:5.8": "Tuyhaṃ pana, mahārāja, atthañño koci attanā piyataro’ti?",
  "sn3.8:5.9": "Evaṃ vuttāhaṃ, bhante, mallikaṃ deviṃ etadavocaṃ:",
  "sn3.8:5.10": "‘mayhampi kho, mallike, natthañño koci attanā piyataro’”ti.",
  "sn3.8:6.1": "Atha kho bhagavā etamatthaṃ viditvā tāyaṃ velāyaṃ imaṃ gāthaṃ abhāsi:",
  "sn3.8:7.1": "<span class=\\\"cross\\\" title=\\\"^ud5.1#1 [Piyatarasutta] | ^ne6#419 [Sāsanapaṭṭhāna]\\\" id=\\\"note189\\\">*</span> <a class=\\\"sc\\\" id=\\\"4\\\"></a><a class=\\\"pts2ed\\\" id=\\\"pts2ed1.172\\\"></a>“Sabbā disā anuparigamma cetasā,",
  "sn3.8:7.2": "Nevajjhagā piyataramattanā kvaci;",
  "sn3.8:7.3": "Evaṃ piyo puthu attā paresaṃ,",
  "sn3.8:7.4": "Tasmā na hiṃse paramattakāmo”ti."
}