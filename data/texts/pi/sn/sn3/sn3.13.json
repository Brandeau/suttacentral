{
  "_markup_path": "markup/sn/sn03/sn3.13.html",
  "_alt_strings": [
    "en/sujato/sn/sn03/sn3.13.json"
  ],
  "sn3.13:1.1": "Saṃyutta Nikāya 3",
  "sn3.13:2.1": "2. Dutiyavagga",
  "sn3.13:3.1": "13. Doṇapākasutta",
  "sn3.13:4.1": "Sāvatthinidānaṃ.",
  "sn3.13:4.2": "Tena kho pana samayena rājā pasenadi kosalo <span class=\\\"var\\\" title=\\\"doṇapākaṃ sudaṃ (bj, pts1-2) | doṇapākasudaṃ (si, s1) | doṇapākasudhaṃ (s2, s3)\\\" id=\\\"note202\\\">doṇapākakuraṃ</span> bhuñjati.",
  "sn3.13:4.3": "Atha kho rājā pasenadi kosalo bhuttāvī mahassāsī yena bhagavā tenupasaṅkami;",
  "sn3.13:4.4": "upasaṅkamitvā bhagavantaṃ abhivādetvā ekamantaṃ nisīdi.",
  "sn3.13:5.1": "Atha kho bhagavā rājānaṃ pasenadiṃ kosalaṃ bhuttāviṃ mahassāsiṃ viditvā tāyaṃ velāyaṃ imaṃ gāthaṃ abhāsi:",
  "sn3.13:6.1": "“Manujassa sadā satīmato,",
  "sn3.13:6.2": "Mattaṃ jānato laddhabhojane;",
  "sn3.13:6.3": "<span class=\\\"var\\\" title=\\\"tanu tassa (bj, pts1-2)\\\" id=\\\"note203\\\">Tanukassa</span> bhavanti vedanā,",
  "sn3.13:6.4": "Saṇikaṃ jīrati āyupālayan”ti.",
  "sn3.13:7.1": "Tena kho pana samayena sudassano māṇavo rañño pasenadissa kosalassa piṭṭhito ṭhito hoti.",
  "sn3.13:7.2": "Atha kho rājā pasenadi kosalo sudassanaṃ māṇavaṃ āmantesi:",
  "sn3.13:7.3": "“ehi tvaṃ, tāta sudassana, bhagavato santike imaṃ gāthaṃ pariyāpuṇitvā mama bhattābhihāre <span class=\\\"var\\\" title=\\\"idaṃ padaṃ bj, s1-3, km, pts1 potthakesu\\\" id=\\\"note204\\\">bhattābhihāre</span> bhāsa.",
  "sn3.13:7.4": "Ahañca te devasikaṃ kahāpaṇasataṃ <span class=\\\"var\\\" title=\\\"idaṃ padaṃ bj, s1-3, km potthakesu\\\" id=\\\"note205\\\">kahāpaṇasataṃ</span> niccaṃ bhikkhaṃ pavattayissāmī”ti.",
  "sn3.13:7.5": "“Evaṃ, devā”ti kho sudassano māṇavo rañño pasenadissa kosalassa paṭissutvā bhagavato santike imaṃ gāthaṃ pariyāpuṇitvā rañño pasenadissa kosalassa bhattābhihāre sudaṃ bhāsati:",
  "sn3.13:8.1": "“Manujassa sadā satīmato,",
  "sn3.13:8.2": "Mattaṃ jānato laddhabhojane;",
  "sn3.13:8.3": "Tanukassa bhavanti vedanā,",
  "sn3.13:8.4": "Saṇikaṃ jīrati āyupālayan”ti.",
  "sn3.13:9.1": "Atha kho rājā pasenadi kosalo anupubbena <span class=\\\"var\\\" title=\\\"nāḷikodanamattāya (mr)\\\" id=\\\"note206\\\">nāḷikodanaparamatāya</span> saṇṭhāsi.",
  "sn3.13:9.2": "Atha kho rājā pasenadi kosalo aparena samayena susallikhitagatto pāṇinā gattāni anumajjanto tāyaṃ velāyaṃ imaṃ udānaṃ udānesi:",
  "sn3.13:9.3": "“ubhayena vata maṃ so bhagavā atthena anukampi—",
  "sn3.13:9.4": "diṭṭhadhammikena ceva atthena samparāyikena cā”ti."
}