{
  "_markup_path": "markup/sn/sn03/sn3.22.html",
  "_alt_strings": [
    "en/sujato/sn/sn03/sn3.22.json"
  ],
  "sn3.22:1.1": "Saṃyutta Nikāya 3",
  "sn3.22:2.1": "3. Tatiyavagga",
  "sn3.22:3.1": "<span class=\\\"var\\\" title=\\\"ayyakāsuttaṃ (bj, pts2) | ayyakā (pts1)\\\" id=\\\"note234\\\">22. Ayyikāsutta</span>",
  "sn3.22:4.1": "Sāvatthinidānaṃ.",
  "sn3.22:4.2": "Ekamantaṃ nisinnaṃ kho rājānaṃ pasenadiṃ kosalaṃ bhagavā etadavoca:",
  "sn3.22:4.3": "“handa kuto nu tvaṃ, mahārāja, āgacchasi divādivassā”ti?",
  "sn3.22:5.1": "“Ayyikā me, bhante, kālaṅkatā jiṇṇā vuḍḍhā mahallikā addhagatā vayoanuppattā vīsavassasatikā jātiyā.",
  "sn3.22:5.2": "Ayyikā kho pana me, bhante, piyā hoti manāpā.",
  "sn3.22:5.3": "Hatthiratanena cepāhaṃ, bhante, labheyyaṃ ‘mā me ayyikā kālamakāsī’ti, hatthiratanampāhaṃ dadeyyaṃ:",
  "sn3.22:5.4": "‘mā me ayyikā kālamakāsī’ti.",
  "sn3.22:5.5": "Assaratanena cepāhaṃ, bhante, labheyyaṃ ‘mā me ayyikā kālamakāsī’ti, assaratanampāhaṃ dadeyyaṃ:",
  "sn3.22:5.6": "‘mā me ayyikā kālamakāsī’ti.",
  "sn3.22:5.7": "Gāmavarena cepāhaṃ, bhante, labheyyaṃ ‘mā me ayyikā kālamakāsī’ti, gāmavarampāhaṃ dadeyyaṃ:",
  "sn3.22:5.8": "‘mā me ayyikā kālamakāsī’ti.",
  "sn3.22:5.9": "<span class=\\\"var\\\" title=\\\"janapadena (bj, s1-3, pts1)\\\" id=\\\"note235\\\">Janapadapadesena</span> cepāhaṃ, bhante, labheyyaṃ ‘mā me ayyikā kālamakāsī’ti, janapadapadesampāhaṃ dadeyyaṃ:",
  "sn3.22:5.10": "‘mā me ayyikā kālamakāsī’ti.",
  "sn3.22:5.11": "‘Sabbe sattā, mahārāja, maraṇadhammā maraṇapariyosānā maraṇaṃ anatītā’ti.",
  "sn3.22:5.12": "‘Acchariyaṃ, bhante, abbhutaṃ, bhante.",
  "sn3.22:5.13": "Yāvasubhāsitamidaṃ, bhante, bhagavatā—",
  "sn3.22:5.14": "sabbe sattā maraṇadhammā maraṇapariyosānā maraṇaṃ anatītā’”ti.",
  "sn3.22:6.1": "“Evametaṃ, mahārāja, evametaṃ, mahārāja.",
  "sn3.22:6.2": "Sabbe sattā maraṇadhammā maraṇapariyosānā maraṇaṃ anatītā.",
  "sn3.22:6.3": "Seyyathāpi, mahārāja, yāni kānici kumbhakārabhājanāni āmakāni ceva pakkāni ca sabbāni tāni bhedanadhammāni bhedanapariyosānāni bhedanaṃ anatītāni;",
  "sn3.22:6.4": "evameva kho, mahārāja, sabbe sattā maraṇadhammā maraṇapariyosānā maraṇaṃ anatītā”ti.",
  "sn3.22:6.5": "Idamavoca … pe …",
  "sn3.22:7.1": "<span class=\\\"cross\\\" title=\\\"^ne4#419 [Vibhaṅga/ Vicayahārasampāta] | ^pe1#35 [Ariyasaccappakāsanapaṭhamabhūmi]\\\" id=\\\"note236\\\">*</span> <a class=\\\"sc\\\" id=\\\"4\\\"></a>“Sabbe sattā marissanti,",
  "sn3.22:7.2": "maraṇantañhi jīvitaṃ;",
  "sn3.22:7.3": "Yathākammaṃ gamissanti,",
  "sn3.22:7.4": "puññapāpaphalūpagā;",
  "sn3.22:7.5": "Nirayaṃ pāpakammantā,",
  "sn3.22:7.6": "puññakammā ca suggatiṃ.",
  "sn3.22:8.1": "Tasmā kareyya kalyāṇaṃ,",
  "sn3.22:8.2": "nicayaṃ samparāyikaṃ;",
  "sn3.22:8.3": "Puññāni paralokasmiṃ,",
  "sn3.22:8.4": "patiṭṭhā honti pāṇinan”ti."
}