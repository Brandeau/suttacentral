{
  "_markup_path": "markup/sn/sn05/sn5.04.html",
  "_alt_strings": [
    "en/sujato/sn/sn05/sn5.04.json"
  ],
  "sn5.4:1.1": "Saṃyutta Nikāya 5",
  "sn5.4:2.1": "1. Bhikkhunīvagga",
  "sn5.4:3.1": "4. Vijayāsutta",
  "sn5.4:4.1": "Sāvatthinidānaṃ.",
  "sn5.4:4.2": "Atha kho vijayā bhikkhunī pubbaṇhasamayaṃ nivāsetvā … pe …",
  "sn5.4:4.3": "aññatarasmiṃ rukkhamūle divāvihāraṃ nisīdi.",
  "sn5.4:4.4": "Atha kho māro pāpimā vijayāya bhikkhuniyā bhayaṃ chambhitattaṃ lomahaṃsaṃ uppādetukāmo samādhimhā cāvetukāmo yena vijayā bhikkhunī tenupasaṅkami;",
  "sn5.4:4.5": "upasaṅkamitvā vijayaṃ bhikkhuniṃ gāthāya ajjhabhāsi:",
  "sn5.4:5.1": "“Daharā tvaṃ rūpavatī,",
  "sn5.4:5.2": "ahañca daharo susu;",
  "sn5.4:5.3": "Pañcaṅgikena turiyena,",
  "sn5.4:5.4": "<span class=\\\"var\\\" title=\\\"ehi ayye ramāmaseti (si) | ehayyebhiramāmhaseti (s1-3)\\\" id=\\\"note313\\\">ehayyebhiramāmase”ti</span>.",
  "sn5.4:6.1": "Atha kho vijayāya bhikkhuniyā etadahosi:",
  "sn5.4:6.2": "“ko nu khvāyaṃ manusso vā amanusso vā gāthaṃ bhāsatī”ti?",
  "sn5.4:6.3": "Atha kho vijayāya bhikkhuniyā etadahosi:",
  "sn5.4:6.4": "“māro kho ayaṃ pāpimā mama bhayaṃ chambhitattaṃ lomahaṃsaṃ uppādetukāmo samādhimhā cāvetukāmo gāthaṃ bhāsatī”ti.",
  "sn5.4:6.5": "Atha kho vijayā bhikkhunī “māro ayaṃ pāpimā” iti viditvā māraṃ pāpimantaṃ gāthāhi paccabhāsi:",
  "sn5.4:7.1": "“Rūpā saddā rasā gandhā,",
  "sn5.4:7.2": "phoṭṭhabbā ca manoramā;",
  "sn5.4:7.3": "Niyyātayāmi tuyheva,",
  "sn5.4:7.4": "māra nāhaṃ tenatthikā.",
  "sn5.4:8.1": "Iminā pūtikāyena,",
  "sn5.4:8.2": "bhindanena pabhaṅgunā;",
  "sn5.4:8.3": "Aṭṭīyāmi harāyāmi,",
  "sn5.4:8.4": "kāmataṇhā samūhatā.",
  "sn5.4:9.1": "Ye ca rūpūpagā sattā,",
  "sn5.4:9.2": "ye ca <span class=\\\"var\\\" title=\\\"āruppaṭhāyino (bj, pts2) | arūpabhāgino (s1-3) | āruppaṭṭhāyino (pts1)\\\" id=\\\"note314\\\">arūpaṭṭhāyino</span>;",
  "sn5.4:9.3": "Yā ca santā samāpatti,",
  "sn5.4:9.4": "sabbattha vihato tamo”ti.",
  "sn5.4:10.1": "Atha kho māro pāpimā “jānāti maṃ vijayā bhikkhunī”ti dukkhī dummano tatthevantaradhāyīti."
}