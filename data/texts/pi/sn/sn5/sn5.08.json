{
  "_markup_path": "markup/sn/sn05/sn5.08.html",
  "_alt_strings": [
    "en/sujato/sn/sn05/sn5.08.json"
  ],
  "sn5.8:1.1": "Saṃyutta Nikāya 5",
  "sn5.8:2.1": "1. Bhikkhunīvagga",
  "sn5.8:3.1": "8. Sīsupacālāsutta",
  "sn5.8:4.1": "Sāvatthinidānaṃ.",
  "sn5.8:4.2": "Atha kho <span class=\\\"var\\\" title=\\\"sīsūpacālā (bj)\\\" id=\\\"note320\\\">sīsupacālā</span> bhikkhunī pubbaṇhasamayaṃ nivāsetvā … pe …",
  "sn5.8:4.3": "aññatarasmiṃ rukkhamūle divāvihāraṃ nisīdi.",
  "sn5.8:4.4": "Atha kho māro pāpimā yena sīsupacālā bhikkhunī tenupasaṅkami;",
  "sn5.8:4.5": "upasaṅkamitvā sīsupacālaṃ bhikkhuniṃ etadavoca:",
  "sn5.8:4.6": "“kassa nu tvaṃ, bhikkhuni, pāsaṇḍaṃ rocesī”ti?",
  "sn5.8:4.7": "“Na khvāhaṃ, āvuso, kassaci pāsaṇḍaṃ rocemī”ti.",
  "sn5.8:5.1": "“Kaṃ nu uddissa muṇḍāsi,",
  "sn5.8:5.2": "Samaṇī viya dissasi;",
  "sn5.8:5.3": "Na ca rocesi pāsaṇḍaṃ,",
  "sn5.8:5.4": "Kimiva carasi momūhā”ti.",
  "sn5.8:6.1": "“Ito bahiddhā pāsaṇḍā,",
  "sn5.8:6.2": "diṭṭhīsu pasīdanti te;",
  "sn5.8:6.3": "Na tesaṃ dhammaṃ rocemi,",
  "sn5.8:6.4": "te dhammassa akovidā.",
  "sn5.8:7.1": "Atthi sakyakule jāto,",
  "sn5.8:7.2": "buddho appaṭipuggalo;",
  "sn5.8:7.3": "Sabbābhibhū māranudo,",
  "sn5.8:7.4": "sabbatthamaparājito.",
  "sn5.8:8.1": "Sabbattha mutto asito,",
  "sn5.8:8.2": "sabbaṃ passati cakkhumā;",
  "sn5.8:8.3": "Sabbakammakkhayaṃ patto,",
  "sn5.8:8.4": "vimutto upadhisaṅkhaye;",
  "sn5.8:8.5": "So mayhaṃ bhagavā satthā,",
  "sn5.8:8.6": "tassa rocemi sāsanan”ti.",
  "sn5.8:9.1": "Atha kho māro pāpimā “jānāti maṃ sīsupacālā bhikkhunī”ti dukkhī dummano tatthevantaradhāyīti."
}