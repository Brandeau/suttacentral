{
  "_markup_path": "markup/sn/sn05/sn5.07.html",
  "_alt_strings": [
    "en/sujato/sn/sn05/sn5.07.json"
  ],
  "sn5.7:1.1": "Saṃyutta Nikāya 5",
  "sn5.7:2.1": "1. Bhikkhunīvagga",
  "sn5.7:3.1": "7. Upacālāsutta",
  "sn5.7:4.1": "Sāvatthinidānaṃ.",
  "sn5.7:4.2": "Atha kho upacālā bhikkhunī pubbaṇhasamayaṃ nivāsetvā … pe …",
  "sn5.7:4.3": "aññatarasmiṃ rukkhamūle divāvihāraṃ nisīdi.",
  "sn5.7:4.4": "Atha kho māro pāpimā yena upacālā bhikkhunī tenupasaṅkami;",
  "sn5.7:4.5": "upasaṅkamitvā upacālaṃ bhikkhuniṃ etadavoca:",
  "sn5.7:4.6": "“kattha nu tvaṃ, bhikkhuni, uppajjitukāmā”ti?",
  "sn5.7:4.7": "“Na khvāhaṃ, āvuso, katthaci uppajjitukāmā”ti.",
  "sn5.7:5.1": "“Tāvatiṃsā ca yāmā ca,",
  "sn5.7:5.2": "tusitā cāpi devatā;",
  "sn5.7:5.3": "Nimmānaratino devā,",
  "sn5.7:5.4": "ye devā vasavattino;",
  "sn5.7:5.5": "Tattha cittaṃ paṇidhehi,",
  "sn5.7:5.6": "ratiṃ paccanubhossasī”ti.",
  "sn5.7:6.1": "“Tāvatiṃsā ca yāmā ca,",
  "sn5.7:6.2": "tusitā cāpi devatā;",
  "sn5.7:6.3": "Nimmānaratino devā,",
  "sn5.7:6.4": "ye devā vasavattino;",
  "sn5.7:6.5": "Kāmabandhanabaddhā te,",
  "sn5.7:6.6": "enti māravasaṃ puna.",
  "sn5.7:7.1": "<span class=\\\"var\\\" title=\\\"sabbo ādippito (si) | sabbova āditto (s1-3, km) | sabbo ādipito (pts1-2)\\\" id=\\\"note317\\\">Sabbo ādīpito</span> loko,",
  "sn5.7:7.2": "sabbo loko padhūpito;",
  "sn5.7:7.3": "Sabbo <span class=\\\"var\\\" title=\\\"pajjalito (sabbattha)\\\" id=\\\"note318\\\">pajjālito</span> loko,",
  "sn5.7:7.4": "sabbo loko pakampito.",
  "sn5.7:8.1": "Akampitaṃ <span class=\\\"var\\\" title=\\\"ajalitaṃ (bj) | acalitaṃ (s1-3, km, pts1-2)\\\" id=\\\"note319\\\">apajjalitaṃ</span>,",
  "sn5.7:8.2": "aputhujjanasevitaṃ;",
  "sn5.7:8.3": "Agati yattha mārassa,",
  "sn5.7:8.4": "tattha me nirato mano”ti.",
  "sn5.7:9.1": "Atha kho māro pāpimā “jānāti maṃ upacālā bhikkhunī”ti dukkhī dummano tatthevantaradhāyīti."
}