{
  "_markup_path": "markup/sn/sn10/sn10.06.html",
  "_alt_strings": [
    "en/sujato/sn/sn10/sn10.06.json"
  ],
  "sn10.6:1.1": "Saṃyutta Nikāya 10",
  "sn10.6:2.1": "1. Indakavagga",
  "sn10.6:3.1": "6. Piyaṅkarasutta",
  "sn10.6:4.1": "Ekaṃ samayaṃ āyasmā anuruddho sāvatthiyaṃ viharati jetavane anāthapiṇḍikassa ārāme.",
  "sn10.6:4.2": "Tena kho pana samayena āyasmā anuruddho rattiyā paccūsasamayaṃ paccuṭṭhāya dhammapadāni bhāsati.",
  "sn10.6:4.3": "Atha kho piyaṅkaramātā yakkhinī puttakaṃ evaṃ tosesi:",
  "sn10.6:5.1": "“Mā saddaṃ kari piyaṅkara,",
  "sn10.6:5.2": "Bhikkhu dhammapadāni bhāsati;",
  "sn10.6:5.3": "Api ca dhammapadaṃ vijāniya,",
  "sn10.6:5.4": "Paṭipajjema hitāya no siyā.",
  "sn10.6:6.1": "Pāṇesu ca saṃyamāmase,",
  "sn10.6:6.2": "Sampajānamusā na bhaṇāmase;",
  "sn10.6:6.3": "Sikkhema <span class=\"var\" title=\"susīlamattano (bj, mr)\" id=\"note493\">susīlyamattano</span>,",
  "sn10.6:6.4": "Api muccema pisācayoniyā”ti."
}