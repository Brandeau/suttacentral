{
  "_markup_path": "markup/sn/sn10/sn10.11.html",
  "_alt_strings": [
    "en/sujato/sn/sn10/sn10.11.json"
  ],
  "sn10.11:1.1": "Saṃyutta Nikāya 10",
  "sn10.11:2.1": "1. Indakavagga",
  "sn10.11:3.1": "11. Cīrāsutta",
  "sn10.11:4.1": "<span class=\"evam\">Evaṃ me sutaṃ—​</span>",
  "sn10.11:4.2": "ekaṃ samayaṃ bhagavā rājagahe viharati veḷuvane kalandakanivāpe.",
  "sn10.11:4.3": "Tena kho pana samayena aññataro upāsako <span class=\"var\" title=\"cirāya (pts1-2, mr)\" id=\"note501\">cīrāya</span> bhikkhuniyā cīvaraṃ adāsi.",
  "sn10.11:4.4": "Atha kho cīrāya bhikkhuniyā abhippasanno yakkho rājagahe rathikāya rathikaṃ siṅghāṭakena siṅghāṭakaṃ upasaṅkamitvā tāyaṃ velāyaṃ imaṃ gāthaṃ abhāsi:",
  "sn10.11:5.1": "“Puññaṃ vata pasavi bahuṃ,",
  "sn10.11:5.2": "Sappañño vatāyaṃ upāsako;",
  "sn10.11:5.3": "Yo cīrāya adāsi cīvaraṃ,",
  "sn10.11:5.4": "Sabbayogehi <span class=\"var\" title=\"vippamuttāyāti (bj, s1-3, km)\" id=\"note502\">vippamuttiyā”ti</span>."
}