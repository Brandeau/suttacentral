{
  "_markup_path": "markup/sn/sn10/sn10.04.html",
  "_alt_strings": [
    "en/sujato/sn/sn10/sn10.04.json"
  ],
  "sn10.4:1.1": "Saṃyutta Nikāya 10",
  "sn10.4:2.1": "1. Indakavagga",
  "sn10.4:3.1": "4. Maṇibhaddasutta",
  "sn10.4:4.1": "Ekaṃ samayaṃ bhagavā magadhesu viharati maṇimālike cetiye maṇibhaddassa yakkhassa bhavane.",
  "sn10.4:4.2": "Atha kho maṇibhaddo yakkho yena bhagavā tenupasaṅkami;",
  "sn10.4:4.3": "upasaṅkamitvā bhagavato santike imaṃ gāthaṃ abhāsi:",
  "sn10.4:5.1": "“Satīmato sadā bhaddaṃ,",
  "sn10.4:5.2": "satimā sukhamedhati;",
  "sn10.4:5.3": "Satīmato suve seyyo,",
  "sn10.4:5.4": "verā ca parimuccatī”ti.",
  "sn10.4:6.1": "“Satīmato sadā bhaddaṃ,",
  "sn10.4:6.2": "satimā sukhamedhati;",
  "sn10.4:6.3": "Satīmato suve seyyo,",
  "sn10.4:6.4": "verā na parimuccati.",
  "sn10.4:7.1": "Yassa <span class=\"var\" title=\"sabbamahorrattiṃ (s1-3, km, mr)\" id=\"note488\">sabbamahorattaṃ</span>,",
  "sn10.4:7.2": "ahiṃsāya rato mano;",
  "sn10.4:7.3": "Mettaṃso sabbabhūtesu,",
  "sn10.4:7.4": "veraṃ tassa na kenacī”ti."
}