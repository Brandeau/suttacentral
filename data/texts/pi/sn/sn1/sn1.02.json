{
  "_markup_path": "markup/sn/sn01/sn1.02.html",
  "_alt_strings": [
    "en/sujato/sn/sn01/sn1.02.json"
  ],
  "sn1.2:1.1": "Saṃyutta Nikāya 1",
  "sn1.2:2.1": "1. Naḷavagga",
  "sn1.2:3.1": "2. Nimokkhasutta",
  "sn1.2:4.1": "Sāvatthinidānaṃ.",
  "sn1.2:4.2": "Atha kho aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā tenupasaṅkami;",
  "sn1.2:4.3": "upasaṅkamitvā bhagavantaṃ abhivādetvā ekamantaṃ aṭṭhāsi.",
  "sn1.2:4.4": "Ekamantaṃ ṭhitā kho sā devatā bhagavantaṃ etadavoca:",
  "sn1.2:5.1": "“Jānāsi no tvaṃ, mārisa, sattānaṃ nimokkhaṃ pamokkhaṃ vivekan”ti?",
  "sn1.2:6.1": "“Jānāmi khvāhaṃ, āvuso, sattānaṃ nimokkhaṃ pamokkhaṃ vivekan”ti.",
  "sn1.2:7.1": "“Yathākathaṃ pana tvaṃ, mārisa, jānāsi sattānaṃ nimokkhaṃ pamokkhaṃ vivekan”ti?",
  "sn1.2:8.1": "“<span class=\\\"var\\\" title=\\\"nandibhavaparikkhayā (s1-3, km)\\\" id=\\\"note2\\\">Nandībhavaparikkhayā</span>,",
  "sn1.2:8.2": "Saññāviññāṇasaṅkhayā;",
  "sn1.2:8.3": "Vedanānaṃ nirodhā upasamā,",
  "sn1.2:8.4": "Evaṃ khvāhaṃ āvuso jānāmi;",
  "sn1.2:8.5": "Sattānaṃ nimokkhaṃ pamokkhaṃ vivekan”ti."
}