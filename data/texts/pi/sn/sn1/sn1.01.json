{
  "_markup_path": "markup/sn/sn01/sn1.01.html",
  "_alt_strings": [
    "en/sujato/sn/sn01/sn1.01.json"
  ],
  "sn1.1:1.1": "Saṃyutta Nikāya 1",
  "sn1.1:2.1": "1. Naḷavagga",
  "sn1.1:3.1": "1. Oghataraṇasutta",
  "sn1.1:4.1": "<span class=\\\"evam\\\">Evaṃ me sutaṃ—​</span>",
  "sn1.1:4.2": "ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.",
  "sn1.1:4.3": "Atha kho aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā tenupasaṅkami;",
  "sn1.1:4.4": "upasaṅkamitvā bhagavantaṃ abhivādetvā ekamantaṃ aṭṭhāsi.",
  "sn1.1:4.5": "Ekamantaṃ ṭhitā kho sā devatā bhagavantaṃ etadavoca:",
  "sn1.1:4.6": "“kathaṃ nu tvaṃ, mārisa, oghamatarī”ti?",
  "sn1.1:4.7": "“Appatiṭṭhaṃ khvāhaṃ, āvuso, anāyūhaṃ oghamatarin”ti.",
  "sn1.1:4.8": "“Yathākathaṃ pana tvaṃ, mārisa, appatiṭṭhaṃ anāyūhaṃ oghamatarī”ti?",
  "sn1.1:4.9": "“Yadāsvāhaṃ, āvuso, santiṭṭhāmi tadāssu saṃsīdāmi;",
  "sn1.1:4.10": "yadāsvāhaṃ, āvuso, āyūhāmi tadāssu <span class=\\\"var\\\" title=\\\"nivuyhāmi (s1-3, km, mr)\\\" id=\\\"note1\\\">nibbuyhāmi</span>.",
  "sn1.1:4.11": "Evaṃ khvāhaṃ, āvuso, appatiṭṭhaṃ anāyūhaṃ oghamatarin”ti.",
  "sn1.1:5.1": "“Cirassaṃ vata passāmi,",
  "sn1.1:5.2": "brāhmaṇaṃ parinibbutaṃ;",
  "sn1.1:5.3": "Appatiṭṭhaṃ anāyūhaṃ,",
  "sn1.1:5.4": "tiṇṇaṃ loke visattikan”ti.",
  "sn1.1:6.1": "Idamavoca sā devatā.",
  "sn1.1:6.2": "Samanuñño satthā ahosi.",
  "sn1.1:6.3": "Atha kho sā devatā:",
  "sn1.1:6.4": "“samanuñño me satthā”ti bhagavantaṃ abhivādetvā padakkhiṇaṃ katvā tatthevantaradhāyīti."
}