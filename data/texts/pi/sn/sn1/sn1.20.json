{
  "_markup_path": "markup/sn/sn01/sn1.20.html",
  "_alt_strings": [
    "en/sujato/sn/sn01/sn1.20.json"
  ],
  "sn1.20:1.1": "Saṃyutta Nikāya 1",
  "sn1.20:2.1": "2. Nandanavagga",
  "sn1.20:3.1": "20. Samiddhisutta",
  "sn1.20:4.1": "<span class=\\\"evam\\\">Evaṃ me sutaṃ—​</span>",
  "sn1.20:4.2": "ekaṃ samayaṃ bhagavā rājagahe viharati tapodārāme.",
  "sn1.20:4.3": "Atha kho āyasmā samiddhi rattiyā paccūsasamayaṃ paccuṭṭhāya yena tapodā tenupasaṅkami gattāni parisiñcituṃ.",
  "sn1.20:4.4": "Tapode gattāni parisiñcitvā paccuttaritvā ekacīvaro aṭṭhāsi gattāni pubbāpayamāno.",
  "sn1.20:4.5": "Atha kho aññatarā devatā abhikkantāya rattiyā abhikkantavaṇṇā kevalakappaṃ tapodaṃ obhāsetvā yena āyasmā samiddhi tenupasaṅkami;",
  "sn1.20:4.6": "upasaṅkamitvā vehāsaṃ ṭhitā āyasmantaṃ samiddhiṃ gāthāya ajjhabhāsi:",
  "sn1.20:5.1": "<span class=\\\"cross\\\" title=\\\"^ja167#1 [Samiddhijātaka]\\\" id=\\\"note31\\\">*</span> <a class=\\\"sc\\\" id=\\\"2\\\"></a><a class=\\\"pts2ed\\\" id=\\\"pts2ed1.19\\\"></a>“Abhutvā bhikkhasi bhikkhu,",
  "sn1.20:5.2": "na hi bhutvāna bhikkhasi;",
  "sn1.20:5.3": "Bhutvāna bhikkhu bhikkhassu,",
  "sn1.20:5.4": "mā taṃ kālo upaccagā”ti.",
  "sn1.20:6.1": "“Kālaṃ vohaṃ na jānāmi,",
  "sn1.20:6.2": "channo kālo na dissati;",
  "sn1.20:6.3": "Tasmā abhutvā bhikkhāmi,",
  "sn1.20:6.4": "mā maṃ kālo upaccagā”ti.",
  "sn1.20:7.1": "Atha kho sā devatā <span class=\\\"var\\\" title=\\\"paṭhaviyaṃ (bj, s1-3, km, pts2)\\\" id=\\\"note32\\\">pathaviyaṃ</span> patiṭṭhahitvā āyasmantaṃ samiddhiṃ etadavoca:",
  "sn1.20:7.2": "“daharo tvaṃ, bhikkhu, pabbajito susu kāḷakeso, bhadrena yobbanena samannāgato, paṭhamena vayasā, anikkīḷitāvī kāmesu.",
  "sn1.20:7.3": "Bhuñja, bhikkhu, mānusake kāme;",
  "sn1.20:7.4": "mā sandiṭṭhikaṃ hitvā kālikaṃ anudhāvī”ti.",
  "sn1.20:8.1": "“Na khvāhaṃ, āvuso, sandiṭṭhikaṃ hitvā kālikaṃ anudhāvāmi.",
  "sn1.20:8.2": "Kālikañca khvāhaṃ, āvuso, hitvā sandiṭṭhikaṃ anudhāvāmi.",
  "sn1.20:8.3": "Kālikā hi, āvuso, kāmā vuttā bhagavatā bahudukkhā bahupāyāsā;",
  "sn1.20:8.4": "ādīnavo ettha bhiyyo.",
  "sn1.20:8.5": "Sandiṭṭhiko ayaṃ dhammo akāliko ehipassiko opaneyyiko paccattaṃ veditabbo viññūhī”ti.",
  "sn1.20:9.1": "“Kathañca, bhikkhu, kālikā kāmā vuttā bhagavatā bahudukkhā bahupāyāsā, ādīnavo ettha bhiyyo?",
  "sn1.20:9.2": "Kathaṃ sandiṭṭhiko ayaṃ dhammo akāliko ehipassiko opaneyyiko paccattaṃ veditabbo viññūhī”ti?",
  "sn1.20:10.1": "“Ahaṃ kho, āvuso, navo acirapabbajito adhunāgato imaṃ dhammavinayaṃ.",
  "sn1.20:10.2": "<span class=\\\"var\\\" title=\\\"na khvāhaṃ (bj, pts1-2)\\\" id=\\\"note33\\\">Na tāhaṃ</span> sakkomi vitthārena ācikkhituṃ.",
  "sn1.20:10.3": "Ayaṃ so bhagavā arahaṃ sammāsambuddho rājagahe viharati tapodārāme.",
  "sn1.20:10.4": "Taṃ bhagavantaṃ upasaṅkamitvā etamatthaṃ puccha.",
  "sn1.20:10.5": "Yathā te bhagavā byākaroti tathā naṃ dhāreyyāsī”ti.",
  "sn1.20:11.1": "“Na kho, bhikkhu, sukaro so bhagavā amhehi upasaṅkamituṃ, aññāhi mahesakkhāhi devatāhi parivuto.",
  "sn1.20:11.2": "Sace kho tvaṃ, bhikkhu, taṃ bhagavantaṃ upasaṅkamitvā etamatthaṃ puccheyyāsi, mayampi āgaccheyyāma dhammassavanāyā”ti.",
  "sn1.20:11.3": "“Evamāvuso”ti kho āyasmā samiddhi tassā devatāya paṭissutvā yena bhagavā tenupasaṅkami;",
  "sn1.20:11.4": "upasaṅkamitvā bhagavantaṃ abhivādetvā ekamantaṃ nisīdi.",
  "sn1.20:11.5": "Ekamantaṃ nisinno kho āyasmā samiddhi bhagavantaṃ etadavoca:",
  "sn1.20:12.1": "“Idhāhaṃ, bhante, rattiyā paccūsasamayaṃ paccuṭṭhāya yena tapodā tenupasaṅkamiṃ gattāni parisiñcituṃ.",
  "sn1.20:12.2": "Tapode gattāni parisiñcitvā paccuttaritvā ekacīvaro aṭṭhāsiṃ gattāni pubbāpayamāno.",
  "sn1.20:12.3": "Atha kho, bhante, aññatarā devatā abhikkantāya rattiyā abhikkantavaṇṇā kevalakappaṃ tapodaṃ obhāsetvā yenāhaṃ tenupasaṅkami;",
  "sn1.20:12.4": "upasaṅkamitvā vehāsaṃ ṭhitā imāya gāthāya ajjhabhāsi:",
  "sn1.20:13.1": "‘Abhutvā bhikkhasi bhikkhu,",
  "sn1.20:13.2": "na hi bhutvāna bhikkhasi;",
  "sn1.20:13.3": "Bhutvāna bhikkhu bhikkhassu,",
  "sn1.20:13.4": "mā taṃ kālo upaccagā’ti.",
  "sn1.20:14.1": "Evaṃ vutte, ahaṃ, bhante, taṃ devataṃ gāthāya paccabhāsiṃ:",
  "sn1.20:15.1": "‘Kālaṃ vohaṃ na jānāmi,",
  "sn1.20:15.2": "channo kālo na dissati;",
  "sn1.20:15.3": "Tasmā abhutvā bhikkhāmi,",
  "sn1.20:15.4": "mā maṃ kālo upaccagā’ti.",
  "sn1.20:16.1": "Atha kho, bhante, sā devatā pathaviyaṃ patiṭṭhahitvā maṃ etadavoca:",
  "sn1.20:16.2": "‘daharo tvaṃ, bhikkhu, pabbajito susu kāḷakeso, bhadrena yobbanena samannāgato, paṭhamena vayasā, anikkīḷitāvī kāmesu.",
  "sn1.20:16.3": "Bhuñja, bhikkhu, mānusake kāme;",
  "sn1.20:16.4": "mā sandiṭṭhikaṃ hitvā kālikaṃ anudhāvī’ti.",
  "sn1.20:17.1": "Evaṃ vuttāhaṃ, bhante, taṃ devataṃ etadavocaṃ:",
  "sn1.20:17.2": "‘na khvāhaṃ, āvuso, sandiṭṭhikaṃ hitvā kālikaṃ anudhāvāmi;",
  "sn1.20:17.3": "kālikañca khvāhaṃ, āvuso, hitvā sandiṭṭhikaṃ anudhāvāmi.",
  "sn1.20:17.4": "Kālikā hi, āvuso, kāmā vuttā bhagavatā bahudukkhā bahupāyāsā;",
  "sn1.20:17.5": "ādīnavo ettha bhiyyo.",
  "sn1.20:17.6": "Sandiṭṭhiko ayaṃ dhammo akāliko ehipassiko opaneyyiko paccattaṃ veditabbo viññūhī’ti.",
  "sn1.20:18.1": "Evaṃ vutte, bhante, sā devatā maṃ etadavoca:",
  "sn1.20:18.2": "‘kathañca, bhikkhu, kālikā kāmā vuttā bhagavatā bahudukkhā bahupāyāsā;",
  "sn1.20:18.3": "ādīnavo ettha bhiyyo?",
  "sn1.20:18.4": "Kathaṃ sandiṭṭhiko ayaṃ dhammo akāliko ehipassiko opaneyyiko paccattaṃ veditabbo viññūhī’ti?",
  "sn1.20:19.1": "Evaṃ vuttāhaṃ, bhante, taṃ devataṃ etadavocaṃ:",
  "sn1.20:19.2": "‘ahaṃ kho, āvuso, navo acirapabbajito adhunāgato imaṃ dhammavinayaṃ, na tāhaṃ sakkomi vitthārena ācikkhituṃ.",
  "sn1.20:19.3": "Ayaṃ so bhagavā arahaṃ sammāsambuddho rājagahe viharati tapodārāme.",
  "sn1.20:19.4": "Taṃ bhagavantaṃ upasaṅkamitvā etamatthaṃ puccha.",
  "sn1.20:19.5": "Yathā te bhagavā byākaroti tathā naṃ dhāreyyāsī’ti.",
  "sn1.20:20.1": "Evaṃ vutte, bhante, sā devatā maṃ etadavoca:",
  "sn1.20:20.2": "‘na kho, bhikkhu, sukaro so bhagavā amhehi upasaṅkamituṃ, aññāhi mahesakkhāhi devatāhi parivuto.",
  "sn1.20:20.3": "Sace kho tvaṃ, bhikkhu, taṃ bhagavantaṃ upasaṅkamitvā etamatthaṃ puccheyyāsi, mayampi āgaccheyyāma dhammassavanāyā’ti.",
  "sn1.20:20.4": "Sace, bhante, tassā devatāya saccaṃ vacanaṃ, idheva sā devatā avidūre”ti.",
  "sn1.20:21.1": "Evaṃ vutte, sā devatā āyasmantaṃ samiddhiṃ etadavoca:",
  "sn1.20:21.2": "“puccha, bhikkhu, puccha, bhikkhu, yamahaṃ anuppattā”ti.",
  "sn1.20:22.1": "Atha kho bhagavā taṃ devataṃ gāthāhi ajjhabhāsi:",
  "sn1.20:23.1": "“Akkheyyasaññino sattā,",
  "sn1.20:23.2": "akkheyyasmiṃ patiṭṭhitā;",
  "sn1.20:23.3": "Akkheyyaṃ apariññāya,",
  "sn1.20:23.4": "yogamāyanti maccuno.",
  "sn1.20:24.1": "Akkheyyañca pariññāya,",
  "sn1.20:24.2": "Akkhātāraṃ na maññati;",
  "sn1.20:24.3": "Tañhi tassa na hotīti,",
  "sn1.20:24.4": "Yena naṃ vajjā na tassa atthi;",
  "sn1.20:24.5": "Sace vijānāsi vadehi <span class=\\\"var\\\" title=\\\"yakkhīti (pts1-2, mr)\\\" id=\\\"note34\\\">yakkhā”ti</span>.",
  "sn1.20:25.1": "“Na khvāhaṃ, bhante, imassa bhagavatā saṅkhittena bhāsitassa vitthārena atthaṃ ājānāmi.",
  "sn1.20:25.2": "Sādhu me, bhante, bhagavā tathā bhāsatu yathāhaṃ imassa bhagavatā saṅkhittena bhāsitassa vitthārena atthaṃ jāneyyan”ti.",
  "sn1.20:26.1": "“Samo visesī <span class=\\\"var\\\" title=\\\"athavā (si, pts1-2)\\\" id=\\\"note35\\\">uda vā</span> nihīno,",
  "sn1.20:26.2": "Yo maññatī so <span class=\\\"var\\\" title=\\\"sopi vadetha (mr)\\\" id=\\\"note36\\\">vivadetha</span> tena;",
  "sn1.20:26.3": "Tīsu vidhāsu avikampamāno,",
  "sn1.20:26.4": "Samo visesīti na tassa hoti;",
  "sn1.20:26.5": "Sace vijānāsi vadehi yakkhā”ti.",
  "sn1.20:27.1": "“Imassapi khvāhaṃ, bhante, bhagavatā saṅkhittena bhāsitassa na vitthārena atthaṃ ājānāmi.",
  "sn1.20:27.2": "Sādhu me, bhante, bhagavā tathā bhāsatu yathāhaṃ imassa bhagavatā saṅkhittena bhāsitassa vitthārena atthaṃ jāneyyan”ti.",
  "sn1.20:28.1": "“Pahāsi saṅkhaṃ na vimānamajjhagā,",
  "sn1.20:28.2": "<span class=\\\"var\\\" title=\\\"acchejji (si, s1-3, km, mr)\\\" id=\\\"note37\\\">Acchecchi</span> taṇhaṃ idha nāmarūpe;",
  "sn1.20:28.3": "Taṃ chinnaganthaṃ anighaṃ nirāsaṃ,",
  "sn1.20:28.4": "Pariyesamānā nājjhagamuṃ;",
  "sn1.20:28.5": "Devā manussā idha vā huraṃ vā,",
  "sn1.20:28.6": "Saggesu vā sabbanivesanesu.",
  "sn1.20:29.1": "Sace vijānāsi vadehi yakkhā”ti.",
  "sn1.20:30.1": "“Imassa khvāhaṃ, bhante, bhagavatā saṅkhittena bhāsitassa evaṃ vitthārena atthaṃ ājānāmi—",
  "sn1.20:31.1": "Pāpaṃ na kayirā vacasā manasā,",
  "sn1.20:31.2": "Kāyena vā kiñcana sabbaloke;",
  "sn1.20:31.3": "Kāme pahāya satimā sampajāno,",
  "sn1.20:31.4": "Dukkhaṃ na sevetha anatthasaṃhitan”ti.",
  "sn1.20:32.1": "Nandanavaggo dutiyo.",
  "sn1.20:33.1": "Nandanā nandati ceva,",
  "sn1.20:33.2": "Natthiputtasamena ca;",
  "sn1.20:33.3": "Khattiyo saṇamāno ca,",
  "sn1.20:33.4": "Niddātandī ca dukkaraṃ;",
  "sn1.20:33.5": "Hirī kuṭikā navamo,",
  "sn1.20:33.6": "Dasamo vutto samiddhināti."
}