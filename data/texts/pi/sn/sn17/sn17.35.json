{
  "_markup_path": "markup/sn/sn17/sn17.35.html",
  "_alt_strings": [
    "en/sujato/sn/sn17/sn17.35.json"
  ],
  "sn17.35:1.1": "Saṃyutta Nikāya 17",
  "sn17.35:2.1": "4. Catutthavagga",
  "sn17.35:3.1": "<span class=\\\"var\\\" title=\\\"attavadhasuttaṃ (bj) | pakkanta (pts1-2)\\\" id=\\\"note289\\\">35. Acirapakkantasutta</span>",
  "sn17.35:4.1": "Ekaṃ samayaṃ bhagavā rājagahe viharati gijjhakūṭe pabbate acirapakkante devadatte.",
  "sn17.35:4.2": "Tatra kho bhagavā devadattaṃ ārabbha bhikkhū āmantesi:",
  "sn17.35:4.3": "“<span class=\\\"cross\\\" title=\\\"^pi-tv-kd17#22 [Paṭhamabhāṇavāra/ Pañcasatthukathā] | ^an4.68#1 [68. Devadattasutta]\\\" id=\\\"note290\\\">*</span> attavadhāya, bhikkhave, devadattassa lābhasakkārasiloko udapādi, parābhavāya devadattassa lābhasakkārasiloko udapādi.",
  "sn17.35:5.1": "Seyyathāpi, bhikkhave, kadalī attavadhāya phalaṃ deti, parābhavāya phalaṃ deti;",
  "sn17.35:5.2": "evameva kho, bhikkhave, attavadhāya devadattassa lābhasakkārasiloko udapādi, parābhavāya devadattassa lābhasakkārasiloko udapādi.",
  "sn17.35:6.1": "Seyyathāpi, bhikkhave, veḷu attavadhāya phalaṃ deti, parābhavāya phalaṃ deti;",
  "sn17.35:6.2": "evameva kho, bhikkhave, attavadhāya devadattassa lābhasakkārasiloko udapādi, parābhavāya devadattassa lābhasakkārasiloko udapādi.",
  "sn17.35:7.1": "Seyyathāpi, bhikkhave, naḷo attavadhāya phalaṃ deti, parābhavāya phalaṃ deti;",
  "sn17.35:7.2": "evameva kho, bhikkhave, attavadhāya devadattassa lābhasakkārasiloko udapādi, parābhavāya devadattassa lābhasakkārasiloko udapādi.",
  "sn17.35:8.1": "Seyyathāpi, bhikkhave, assatarī attavadhāya gabbhaṃ gaṇhāti, parābhavāya gabbhaṃ gaṇhāti;",
  "sn17.35:8.2": "evameva kho, bhikkhave, attavadhāya devadattassa lābhasakkārasiloko udapādi, parābhavāya devadattassa lābhasakkārasiloko udapādi.",
  "sn17.35:8.3": "Evaṃ dāruṇo kho, bhikkhave, lābhasakkārasiloko.",
  "sn17.35:8.4": "Evañhi vo, bhikkhave, sikkhitabban”ti.",
  "sn17.35:9.1": "Idamavoca bhagavā.",
  "sn17.35:9.2": "Idaṃ vatvāna sugato athāparaṃ etadavoca satthā:",
  "sn17.35:10.1": "<span class=\\\"cross\\\" title=\\\"^pi-tv-kd17#22 [Paṭhamabhāṇavāra/ Pañcasatthukathā] | ^sn6.12#1 [12. Devadattasutta] | ^an4.68#1 [68. Devadattasutta] | ^ne6#4 [Sāsanapaṭṭhāna]\\\" id=\\\"note291\\\">*</span> <a class=\\\"sc\\\" id=\\\"7\\\"></a>“Phalaṃ ve kadaliṃ hanti,",
  "sn17.35:10.2": "phalaṃ veḷuṃ phalaṃ naḷaṃ;",
  "sn17.35:10.3": "Sakkāro kāpurisaṃ hanti,",
  "sn17.35:10.4": "gabbho assatariṃ yathā”ti.",
  "sn17.35:11.1": "Pañcamaṃ."
}