{
  "_markup_path": "markup/sn/sn34/sn34.01.html",
  "_alt_strings": [
    "en/sujato/sn/sn34/sn34.01.json"
  ],
  "sn34.1:1.1": "Saṃyutta Nikāya 34",
  "sn34.1:2.1": "<span class=\\\"var\\\" title=\\\"samādhisaṃyuttaṃ (bj) | jhāna (or samādhi) saṃyuttaṃ (pts1)\\\" id=\\\"note336\\\">1. Jhānavagga</span>",
  "sn34.1:3.1": "<span class=\\\"var\\\" title=\\\"samāpattikusalasuttaṃ (bj) | samādhi-samāpatti (pts1)\\\" id=\\\"note337\\\">1. Samādhimūlakasamāpattisutta</span>",
  "sn34.1:4.1": "Sāvatthinidānaṃ.",
  "sn34.1:4.2": "“Cattārome, bhikkhave, jhāyī.",
  "sn34.1:4.3": "Katame cattāro?",
  "sn34.1:4.4": "Idha, bhikkhave, ekacco jhāyī samādhismiṃ samādhikusalo hoti, na samādhismiṃ samāpattikusalo.",
  "sn34.1:4.5": "Idha pana, bhikkhave, ekacco jhāyī samādhismiṃ samāpattikusalo hoti, na samādhismiṃ samādhikusalo.",
  "sn34.1:4.6": "Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ samāpattikusalo.",
  "sn34.1:4.7": "Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ samāpattikusalo ca.",
  "sn34.1:4.8": "Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ samāpattikusalo ca ayaṃ imesaṃ catunnaṃ jhāyīnaṃ aggo ca seṭṭho ca <span class=\\\"var\\\" title=\\\"pāmokkho (s1-3, km ^an4.95#1 [95. Chavālātasutta])\\\" id=\\\"note338\\\">mokkho</span> ca uttamo ca pavaro ca.",
  "sn34.1:4.9": "Seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā sappimaṇḍo <span class=\\\"var\\\" title=\\\"tattha (^an4.95#1 [95. Chavālātasutta])\\\" id=\\\"note339\\\">tatra</span> aggamakkhāyati;",
  "sn34.1:4.10": "evameva kho, bhikkhave, yvāyaṃ jhāyī samādhismiṃ samādhikusalo ca hoti samādhismiṃ samāpattikusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro cā”ti.",
  "sn34.1:5.1": "Paṭhamaṃ."
}