{
  "_markup_path": "markup/sn/sn06/sn6.13.html",
  "_alt_strings": [
    "en/sujato/sn/sn06/sn6.13.json"
  ],
  "sn6.13:1.1": "Saṃyutta Nikāya 6",
  "sn6.13:2.1": "2. Dutiyavagga",
  "sn6.13:3.1": "13. Andhakavindasutta",
  "sn6.13:4.1": "Ekaṃ samayaṃ bhagavā māgadhesu viharati andhakavinde.",
  "sn6.13:4.2": "Tena kho pana samayena bhagavā rattandhakāratimisāyaṃ abbhokāse nisinno hoti, devo ca ekamekaṃ phusāyati.",
  "sn6.13:4.3": "Atha kho brahmā sahampati abhikkantāya rattiyā abhikkantavaṇṇo kevalakappaṃ andhakavindaṃ obhāsetvā yena bhagavā tenupasaṅkami;",
  "sn6.13:4.4": "upasaṅkamitvā bhagavantaṃ abhivādetvā ekamantaṃ aṭṭhāsi.",
  "sn6.13:4.5": "Ekamantaṃ ṭhito kho brahmā sahampati bhagavato santike imā gāthāyo abhāsi:",
  "sn6.13:5.1": "<span class=\\\"cross\\\" title=\\\"^thag2.11#2 [Mahācundattheragāthā] | ^mi7.6.3#1 [Peṇāhikaṅgapañha]\\\" id=\\\"note375\\\">*</span> <a class=\\\"sc\\\" id=\\\"2\\\"></a>“Sevetha pantāni senāsanāni,",
  "sn6.13:5.2": "Careyya saṃyojanavippamokkhā;",
  "sn6.13:5.3": "Sace ratiṃ nādhigaccheyya tattha,",
  "sn6.13:5.4": "Saṃghe vase rakkhitatto satīmā.",
  "sn6.13:6.1": "Kulākulaṃ piṇḍikāya caranto,",
  "sn6.13:6.2": "Indriyagutto nipako satimā;",
  "sn6.13:6.3": "Sevetha pantāni senāsanāni,",
  "sn6.13:6.4": "Bhayā pamutto abhaye vimutto.",
  "sn6.13:7.1": "Yattha bheravā <span class=\\\"var\\\" title=\\\"siriṃsapā (bj, s1-3, km, pts1-2)\\\" id=\\\"note376\\\">sarīsapā</span>,",
  "sn6.13:7.2": "Vijju sañcarati thanayati devo;",
  "sn6.13:7.3": "Andhakāratimisāya rattiyā,",
  "sn6.13:7.4": "Nisīdi tattha bhikkhu vigatalomahaṃso.",
  "sn6.13:8.1": "Idañhi jātu me diṭṭhaṃ,",
  "sn6.13:8.2": "nayidaṃ itihītihaṃ;",
  "sn6.13:8.3": "Ekasmiṃ brahmacariyasmiṃ,",
  "sn6.13:8.4": "sahassaṃ maccuhāyinaṃ.",
  "sn6.13:9.1": "<span class=\\\"var\\\" title=\\\"bhīyo (si, s1-3, km, pts1-2)\\\" id=\\\"note377\\\">Bhiyyo</span> pañcasatā sekkhā,",
  "sn6.13:9.2": "dasā ca dasadhā dasa;",
  "sn6.13:9.3": "Sabbe sotasamāpannā,",
  "sn6.13:9.4": "atiracchānagāmino.",
  "sn6.13:10.1": "<span class=\\\"var\\\" title=\\\"atthayam (pts1) | atthāyaṃ (^dn18#42 [Janavasabhasutta/9. Sattasamādhiparikkhāra])\\\" id=\\\"note378\\\">Athāyaṃ</span> itarā pajā,",
  "sn6.13:10.2": "puññabhāgāti me mano;",
  "sn6.13:10.3": "Saṅkhātuṃ nopi sakkomi,",
  "sn6.13:10.4": "musāvādassa <span class=\\\"var\\\" title=\\\"ottapeti (bj) | ottappeti (pts1, mr)\\\" id=\\\"note379\\\">ottapan”ti</span>."
}