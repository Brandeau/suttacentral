{
  "_markup_path": "markup/sn/sn06/sn6.06.html",
  "_alt_strings": [
    "en/sujato/sn/sn06/sn6.06.json"
  ],
  "sn6.6:1.1": "Saṃyutta Nikāya 6",
  "sn6.6:2.1": "1. Paṭhamavagga",
  "sn6.6:3.1": "<span class=\\\"var\\\" title=\\\"pamādasuttaṃ (bj, s1-3, pts2) | pamādaṃ (pts1)\\\" id=\\\"note357\\\">6. Brahmalokasutta</span>",
  "sn6.6:4.1": "Sāvatthinidānaṃ.",
  "sn6.6:4.2": "Tena kho pana samayena bhagavā divāvihāragato hoti paṭisallīno.",
  "sn6.6:4.3": "Atha kho subrahmā ca paccekabrahmā suddhāvāso ca paccekabrahmā yena bhagavā tenupasaṅkamiṃsu;",
  "sn6.6:4.4": "upasaṅkamitvā <span class=\\\"var\\\" title=\\\"paccekadvārabāhaṃ (pts1, mr)\\\" id=\\\"note358\\\">paccekaṃ dvārabāhaṃ</span> upanissāya aṭṭhaṃsu.",
  "sn6.6:4.5": "Atha kho subrahmā paccekabrahmā suddhāvāsaṃ paccekabrahmānaṃ etadavoca:",
  "sn6.6:4.6": "“akālo kho tāva, mārisa, bhagavantaṃ payirupāsituṃ;",
  "sn6.6:4.7": "divāvihāragato bhagavā paṭisallīno ca.",
  "sn6.6:4.8": "Asuko ca brahmaloko iddho ceva phīto ca, brahmā ca tatra pamādavihāraṃ viharati.",
  "sn6.6:4.9": "Āyāma, mārisa, yena so brahmaloko tenupasaṅkamissāma;",
  "sn6.6:4.10": "upasaṅkamitvā taṃ brahmānaṃ saṃvejeyyāmā”ti.",
  "sn6.6:4.11": "“Evaṃ, mārisā”ti kho suddhāvāso paccekabrahmā subrahmuno paccekabrahmuno paccassosi.",
  "sn6.6:5.1": "Atha kho subrahmā ca paccekabrahmā suddhāvāso ca paccekabrahmā—",
  "sn6.6:5.2": "seyyathāpi nāma balavā puriso … pe …",
  "sn6.6:5.3": "evameva—",
  "sn6.6:5.4": "bhagavato purato antarahitā tasmiṃ brahmaloke pāturahesuṃ.",
  "sn6.6:5.5": "Addasā kho so brahmā te brahmāno dūratova āgacchante.",
  "sn6.6:5.6": "Disvāna te brahmāno etadavoca:",
  "sn6.6:5.7": "“handa kuto nu tumhe, mārisā, āgacchathā”ti?",
  "sn6.6:5.8": "“Āgatā kho mayaṃ, mārisa, amha tassa bhagavato santikā arahato sammāsambuddhassa.",
  "sn6.6:5.9": "Gaccheyyāsi pana tvaṃ, mārisa, tassa bhagavato upaṭṭhānaṃ arahato sammāsambuddhassā”ti?",
  "sn6.6:6.1": "<span class=\\\"var\\\" title=\\\"evaṃ vutte (s1-3, km)\\\" id=\\\"note359\\\">Evaṃ vutto</span>, kho so brahmā taṃ vacanaṃ anadhivāsento sahassakkhattuṃ attānaṃ abhinimminitvā subrahmānaṃ paccekabrahmānaṃ etadavoca:",
  "sn6.6:6.2": "“passasi me no tvaṃ, mārisa, evarūpaṃ iddhānubhāvan”ti?",
  "sn6.6:6.3": "“Passāmi kho tyāhaṃ, mārisa, evarūpaṃ iddhānubhāvan”ti.",
  "sn6.6:6.4": "“So khvāhaṃ, mārisa, evaṃmahiddhiko evaṃmahānubhāvo kassa aññassa samaṇassa vā brāhmaṇassa vā upaṭṭhānaṃ gamissāmī”ti?",
  "sn6.6:7.1": "Atha kho subrahmā paccekabrahmā dvisahassakkhattuṃ attānaṃ abhinimminitvā taṃ brahmānaṃ etadavoca:",
  "sn6.6:7.2": "“passasi me no tvaṃ, mārisa, evarūpaṃ iddhānubhāvan”ti?",
  "sn6.6:7.3": "“Passāmi kho tyāhaṃ, mārisa, evarūpaṃ iddhānubhāvan”ti.",
  "sn6.6:7.4": "“Tayā ca kho, mārisa, mayā ca sveva bhagavā mahiddhikataro ceva mahānubhāvataro ca.",
  "sn6.6:7.5": "Gaccheyyāsi tvaṃ, mārisa, tassa bhagavato upaṭṭhānaṃ arahato sammāsambuddhassā”ti?",
  "sn6.6:7.6": "Atha kho so brahmā subrahmānaṃ paccekabrahmānaṃ gāthāya ajjhabhāsi:",
  "sn6.6:8.1": "“Tayo supaṇṇā caturo ca haṃsā,",
  "sn6.6:8.2": "Byagghīnisā pañcasatā ca jhāyino;",
  "sn6.6:8.3": "Tayidaṃ vimānaṃ <span class=\\\"var\\\" title=\\\"jalati ca (si) | jalateva (pts1, mr)\\\" id=\\\"note360\\\">jalate ca</span> brahme,",
  "sn6.6:8.4": "Obhāsayaṃ uttarassaṃ disāyan”ti.",
  "sn6.6:9.1": "“Kiñcāpi te taṃ jalate vimānaṃ,",
  "sn6.6:9.2": "Obhāsayaṃ uttarassaṃ disāyaṃ;",
  "sn6.6:9.3": "Rūpe raṇaṃ disvā sadā pavedhitaṃ,",
  "sn6.6:9.4": "Tasmā na rūpe ramatī sumedho”ti.",
  "sn6.6:10.1": "Atha kho subrahmā ca paccekabrahmā suddhāvāso ca paccekabrahmā taṃ brahmānaṃ saṃvejetvā tatthevantaradhāyiṃsu.",
  "sn6.6:10.2": "Agamāsi ca kho so brahmā aparena samayena bhagavato upaṭṭhānaṃ arahato sammāsambuddhassāti."
}