{
  "_markup_path": "markup/sn/sn06/sn6.09.html",
  "_alt_strings": [
    "en/sujato/sn/sn06/sn6.09.json"
  ],
  "sn6.9:1.1": "Saṃyutta Nikāya 6",
  "sn6.9:2.1": "1. Paṭhamavagga",
  "sn6.9:3.1": "<span class=\\\"var\\\" title=\\\"tudubrahmasuttaṃ (bj, s1-3, pts2) | tudu brahmā (pts1)\\\" id=\\\"note364\\\">9. Turūbrahmasutta</span>",
  "sn6.9:4.1": "Sāvatthinidānaṃ.",
  "sn6.9:4.2": "Tena kho pana samayena kokāliko bhikkhu ābādhiko hoti dukkhito bāḷhagilāno.",
  "sn6.9:4.3": "Atha kho <span class=\\\"var\\\" title=\\\"tudu (bj, s1-3, km, pts1-2)\\\" id=\\\"note365\\\">turū</span> paccekabrahmā abhikkantāya rattiyā abhikkantavaṇṇo kevalakappaṃ jetavanaṃ obhāsetvā yena kokāliko bhikkhu tenupasaṅkami;",
  "sn6.9:4.4": "upasaṅkamitvā vehāsaṃ ṭhito kokālikaṃ bhikkhuṃ etadavoca:",
  "sn6.9:4.5": "“pasādehi, kokālika, sāriputtamoggallānesu cittaṃ.",
  "sn6.9:4.6": "Pesalā sāriputtamoggallānā”ti.",
  "sn6.9:4.7": "“Kosi tvaṃ, āvuso”ti?",
  "sn6.9:4.8": "“Ahaṃ turū paccekabrahmā”ti.",
  "sn6.9:4.9": "“Nanu tvaṃ, āvuso, bhagavatā anāgāmī byākato, atha kiñcarahi idhāgato?",
  "sn6.9:4.10": "Passa, yāvañca te idaṃ aparaddhan”ti.",
  "sn6.9:5.1": "“Purisassa hi jātassa,",
  "sn6.9:5.2": "<span class=\\\"var\\\" title=\\\"kudhārī (s1-3, km, mr)\\\" id=\\\"note366\\\">kuṭhārī</span> jāyate mukhe;",
  "sn6.9:5.3": "Yāya chindati attānaṃ,",
  "sn6.9:5.4": "bālo dubbhāsitaṃ bhaṇaṃ.",
  "sn6.9:6.1": "Yo nindiyaṃ pasaṃsati,",
  "sn6.9:6.2": "Taṃ vā nindati yo pasaṃsiyo;",
  "sn6.9:6.3": "Vicināti mukhena so kaliṃ,",
  "sn6.9:6.4": "Kalinā tena sukhaṃ na vindati.",
  "sn6.9:7.1": "Appamattako ayaṃ kali,",
  "sn6.9:7.2": "Yo akkhesu dhanaparājayo;",
  "sn6.9:7.3": "Sabbassāpi sahāpi attanā,",
  "sn6.9:7.4": "Ayameva mahantataro kali;",
  "sn6.9:7.5": "Yo sugatesu manaṃ padosaye.",
  "sn6.9:8.1": "Sataṃ sahassānaṃ nirabbudānaṃ,",
  "sn6.9:8.2": "Chattiṃsati pañca ca abbudāni;",
  "sn6.9:8.3": "<span class=\\\"var\\\" title=\\\"yamariye garahī (s1-3, km) | yamariyaṃ garahaṃ (mr)\\\" id=\\\"note367\\\">Yamariyagarahī</span> nirayaṃ upeti,",
  "sn6.9:8.4": "Vācaṃ manañca paṇidhāya pāpakan”ti."
}