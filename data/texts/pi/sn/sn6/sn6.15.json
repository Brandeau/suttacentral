{
  "_markup_path": "markup/sn/sn06/sn6.15.html",
  "_alt_strings": [
    "en/sujato/sn/sn06/sn6.15.json"
  ],
  "sn6.15:1.1": "Saṃyutta Nikāya 6",
  "sn6.15:2.1": "2. Dutiyavagga",
  "sn6.15:3.1": "<span class=\\\"var\\\" title=\\\"parinibbāṇasuttaṃ (bj)\\\" id=\\\"note388\\\">15. Parinibbānasutta</span>",
  "sn6.15:4.1": "Ekaṃ samayaṃ bhagavā kusinārāyaṃ viharati upavattane mallānaṃ sālavane antarena yamakasālānaṃ parinibbānasamaye.",
  "sn6.15:4.2": "Atha kho bhagavā bhikkhū āmantesi:",
  "sn6.15:4.3": "“handa dāni, bhikkhave, āmantayāmi vo:",
  "sn6.15:4.4": "‘vayadhammā saṅkhārā, appamādena sampādethā’”ti.",
  "sn6.15:4.5": "Ayaṃ tathāgatassa pacchimā vācā.",
  "sn6.15:5.1": "Atha kho bhagavā <span class=\\\"var\\\" title=\\\"paṭhamajjhānaṃ (bj, s1-3, km, pts2)\\\" id=\\\"note389\\\">paṭhamaṃ jhānaṃ</span> samāpajji.",
  "sn6.15:5.2": "<span class=\\\"var\\\" title=\\\"paṭhamajjhānā (bj, s1-3, km, pts2) | pathamajhānā (pts1)\\\" id=\\\"note390\\\">Paṭhamā jhānā</span> vuṭṭhahitvā dutiyaṃ jhānaṃ samāpajji.",
  "sn6.15:5.3": "Dutiyā jhānā vuṭṭhahitvā tatiyaṃ jhānaṃ samāpajji.",
  "sn6.15:5.4": "Tatiyā jhānā vuṭṭhahitvā catutthaṃ jhānaṃ samāpajji.",
  "sn6.15:5.5": "Catutthā jhānā vuṭṭhahitvā ākāsānañcāyatanaṃ samāpajji.",
  "sn6.15:5.6": "Ākāsānañcāyatanā vuṭṭhahitvā viññāṇañcāyatanaṃ samāpajji.",
  "sn6.15:5.7": "Viññāṇañcāyatanā vuṭṭhahitvā ākiñcaññāyatanaṃ samāpajji.",
  "sn6.15:5.8": "Ākiñcaññāyatanā vuṭṭhahitvā nevasaññānāsaññāyatanaṃ samāpajji.",
  "sn6.15:5.9": "Nevasaññānāsaññāyatanā vuṭṭhahitvā saññāvedayitanirodhaṃ samāpajji.",
  "sn6.15:6.1": "Saññāvedayitanirodhā vuṭṭhahitvā nevasaññānāsaññāyatanaṃ samāpajji.",
  "sn6.15:6.2": "Nevasaññānāsaññāyatanā vuṭṭhahitvā ākiñcaññāyatanaṃ samāpajji.",
  "sn6.15:6.3": "Ākiñcaññāyatanā vuṭṭhahitvā viññāṇañcāyatanaṃ samāpajji.",
  "sn6.15:6.4": "Viññāṇañcāyatanā vuṭṭhahitvā ākāsānañcāyatanaṃ samāpajji.",
  "sn6.15:6.5": "Ākāsānañcāyatanā vuṭṭhahitvā catutthaṃ jhānaṃ samāpajji.",
  "sn6.15:6.6": "Catutthā jhānā vuṭṭhahitvā tatiyaṃ jhānaṃ samāpajji.",
  "sn6.15:6.7": "Tatiyā jhānā vuṭṭhahitvā dutiyaṃ jhānaṃ samāpajji.",
  "sn6.15:6.8": "Dutiyā jhānā vuṭṭhahitvā paṭhamaṃ jhānaṃ samāpajji.",
  "sn6.15:6.9": "Paṭhamā jhānā vuṭṭhahitvā dutiyaṃ jhānaṃ samāpajji.",
  "sn6.15:6.10": "Dutiyā jhānā vuṭṭhahitvā tatiyaṃ jhānaṃ samāpajji.",
  "sn6.15:6.11": "Tatiyā jhānā vuṭṭhahitvā catutthaṃ jhānaṃ samāpajji.",
  "sn6.15:6.12": "Catutthā jhānā vuṭṭhahitvā samanantaraṃ bhagavā parinibbāyi.",
  "sn6.15:6.13": "Parinibbute bhagavati saha parinibbānā brahmā sahampati imaṃ gāthaṃ abhāsi:",
  "sn6.15:7.1": "“Sabbeva nikkhipissanti,",
  "sn6.15:7.2": "bhūtā loke samussayaṃ;",
  "sn6.15:7.3": "Yattha etādiso satthā,",
  "sn6.15:7.4": "loke appaṭipuggalo;",
  "sn6.15:7.5": "Tathāgato balappatto,",
  "sn6.15:7.6": "sambuddho parinibbuto”ti.",
  "sn6.15:8.1": "Parinibbute bhagavati saha parinibbānā sakko devānamindo imaṃ gāthaṃ abhāsi:",
  "sn6.15:9.1": "<span class=\\\"cross\\\" title=\\\"^dn16#239 [Mahāparinibbānasutta/36. Parinibbutakathā] | ^dn17#56 [Mahāsudassanasutta/8. Brahmalokūpagama] | ^sn15.20#1 [20. Vepullapabbatasutta] | ^thag20.1#20 [Mahāmoggallānattheragāthā] | ^ja95#1 [Mahāsudassanajātaka]\\\" id=\\\"note391\\\">*</span> <a class=\\\"sc\\\" id=\\\"6\\\"></a>“Aniccā vata saṅkhārā,",
  "sn6.15:9.2": "uppādavayadhammino;",
  "sn6.15:9.3": "Uppajjitvā nirujjhanti,",
  "sn6.15:9.4": "tesaṃ vūpasamo sukho”ti.",
  "sn6.15:10.1": "Parinibbute bhagavati saha parinibbānā āyasmā ānando imaṃ gāthaṃ abhāsi:",
  "sn6.15:11.1": "“Tadāsi yaṃ bhiṃsanakaṃ,",
  "sn6.15:11.2": "tadāsi lomahaṃsanaṃ;",
  "sn6.15:11.3": "Sabbākāravarūpete,",
  "sn6.15:11.4": "sambuddhe parinibbute”ti.",
  "sn6.15:12.1": "Parinibbute bhagavati saha parinibbānā āyasmā anuruddho imā gāthāyo abhāsi:",
  "sn6.15:13.1": "<span class=\\\"cross\\\" title=\\\"^dn16#241 [Mahāparinibbānasutta/36. Parinibbutakathā]\\\" id=\\\"note392\\\">*</span> <a class=\\\"sc\\\" id=\\\"10\\\"></a>“Nāhu assāsapassāso,",
  "sn6.15:13.2": "ṭhitacittassa tādino;",
  "sn6.15:13.3": "Anejo santimārabbha,",
  "sn6.15:13.4": "<span class=\\\"var\\\" title=\\\"yaṃ kālamakarī muni (^dn16#241 [Mahāparinibbānasutta/36. Parinibbutakathā])\\\" id=\\\"note393\\\">cakkhumā parinibbuto</span>.",
  "sn6.15:14.1": "Asallīnena cittena,",
  "sn6.15:14.2": "vedanaṃ ajjhavāsayi;",
  "sn6.15:14.3": "Pajjotasseva nibbānaṃ,",
  "sn6.15:14.4": "vimokkho cetaso ahū”ti.",
  "sn6.15:15.1": "Dutiyo vaggo.",
  "sn6.15:16.1": "Brahmāsanaṃ devadatto,",
  "sn6.15:16.2": "Andhakavindo aruṇavatī;",
  "sn6.15:16.3": "Parinibbānena ca desitaṃ,",
  "sn6.15:16.4": "Idaṃ brahmapañcakanti.",
  "sn6.15:17.1": "Brahmasaṃyuttaṃ samattaṃ."
}