{
  "_markup_path": "markup/sn/sn06/sn6.01.html",
  "_alt_strings": [
    "en/sujato/sn/sn06/sn6.01.json"
  ],
  "sn6.1:1.1": "Saṃyutta Nikāya 6",
  "sn6.1:2.1": "<span class=\\\"var\\\" title=\\\"āyācanasuttaṃ (bj, s1-3) | āyācanaṃ (pts1)\\\" id=\\\"note328\\\">1. Paṭhamavagga</span>",
  "sn6.1:3.1": "<span class=\\\"var\\\" title=\\\"kokālikavaggo (bj) | kokālikavaggo paṭhamo (pts2)\\\" id=\\\"note327\\\">1. Brahmāyācanasutta</span>",
  "sn6.1:4.1": "<span class=\\\"evam\\\">Evaṃ me sutaṃ—​</span>",
  "sn6.1:4.2": "ekaṃ samayaṃ bhagavā uruvelāyaṃ viharati najjā nerañjarāya tīre ajapālanigrodhamūle paṭhamābhisambuddho.",
  "sn6.1:4.3": "Atha kho bhagavato rahogatassa paṭisallīnassa evaṃ cetaso parivitakko udapādi:",
  "sn6.1:4.4": "“<span class=\\\"cross\\\" title=\\\"^pi-tv-kd1#25 [Mahākhandhaka/ Brahmayācanakathā] | ^dn14#136 [Mahāpadānasutta/12. Brahmayācanakathā] | ^mn26#34 [Pāsarāsisutta] | ^mn85#36 [Bodhirājakumārasutta]\\\" id=\\\"note329\\\">*</span> adhigato kho myāyaṃ dhammo gambhīro duddaso duranubodho santo paṇīto atakkāvacaro nipuṇo paṇḍitavedanīyo.",
  "sn6.1:4.5": "Ālayarāmā kho panāyaṃ pajā ālayaratā ālayasammuditā.",
  "sn6.1:4.6": "Ālayarāmāya kho pana pajāya ālayaratāya ālayasammuditāya duddasaṃ idaṃ ṭhānaṃ yadidaṃ idappaccayatāpaṭiccasamuppādo.",
  "sn6.1:4.7": "Idampi kho ṭhānaṃ duddasaṃ yadidaṃ sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbānaṃ.",
  "sn6.1:4.8": "Ahañceva kho pana dhammaṃ deseyyaṃ;",
  "sn6.1:4.9": "pare ca me na ājāneyyuṃ;",
  "sn6.1:4.10": "so mamassa kilamatho, sā mamassa vihesā”ti.",
  "sn6.1:4.11": "Apissu bhagavantaṃ imā anacchariyā gāthāyo paṭibhaṃsu pubbe assutapubbā:",
  "sn6.1:5.1": "“Kicchena me adhigataṃ,",
  "sn6.1:5.2": "halaṃ dāni pakāsituṃ;",
  "sn6.1:5.3": "Rāgadosaparetehi,",
  "sn6.1:5.4": "nāyaṃ dhammo susambudho.",
  "sn6.1:6.1": "Paṭisotagāmiṃ nipuṇaṃ,",
  "sn6.1:6.2": "gambhīraṃ duddasaṃ aṇuṃ;",
  "sn6.1:6.3": "Rāgarattā na dakkhanti,",
  "sn6.1:6.4": "<span class=\\\"var\\\" title=\\\"tamokkhandhena āvutāti (bj, s1-3, km, pts1-2)\\\" id=\\\"note330\\\">tamokhandhena āvuṭā”ti</span>.",
  "sn6.1:7.1": "Itiha bhagavato paṭisañcikkhato appossukkatāya cittaṃ namati, no dhammadesanāya.",
  "sn6.1:8.1": "Atha kho brahmuno sahampatissa bhagavato cetasā cetoparivitakkamaññāya etadahosi:",
  "sn6.1:8.2": "“nassati vata bho loko, vinassati vata bho loko, yatra hi nāma tathāgatassa arahato sammāsambuddhassa<span class=\\\"cross\\\" title=\\\"^pi-tv-kd1#29 [Mahākhandhaka/ Brahmayācanakathā] | ^dn14#137 [Mahāpadānasutta/12. Brahmayācanakathā] | ^mn26#37 [Pāsarāsisutta] | ^mn85#40 [Bodhirājakumārasutta] | ^mi5.5.10#1 [Dhammadesanāyaappossukkapañha]\\\" id=\\\"note331\\\">*</span> appossukkatāya cittaṃ <span class=\\\"var\\\" title=\\\"namissati (?)\\\" id=\\\"note332\\\">namati</span>, no dhammadesanāyā”ti.",
  "sn6.1:8.3": "Atha kho brahmā sahampati—",
  "sn6.1:8.4": "seyyathāpi nāma balavā puriso <span class=\\\"var\\\" title=\\\"sammiñjitaṃ (bj, s1-3, km, pts1-2)\\\" id=\\\"note333\\\">samiñjitaṃ</span> vā bāhaṃ pasāreyya, pasāritaṃ vā bāhaṃ samiñjeyya;",
  "sn6.1:8.5": "evameva—",
  "sn6.1:8.6": "brahmaloke antarahito bhagavato purato pāturahosi.",
  "sn6.1:8.7": "Atha kho brahmā sahampati ekaṃsaṃ uttarāsaṅgaṃ karitvā dakkhiṇajāṇumaṇḍalaṃ pathaviyaṃ nihantvā yena bhagavā tenañjaliṃ paṇāmetvā bhagavantaṃ etadavoca:",
  "sn6.1:8.8": "“desetu, bhante, bhagavā dhammaṃ, desetu sugato dhammaṃ.",
  "sn6.1:8.9": "Santi sattā apparajakkhajātikā, assavanatā dhammassa parihāyanti.",
  "sn6.1:8.10": "Bhavissanti dhammassa aññātāro”ti.",
  "sn6.1:8.11": "Idamavoca brahmā sahampati, idaṃ vatvā athāparaṃ etadavoca:",
  "sn6.1:9.1": "<span class=\\\"cross\\\" title=\\\"^pi-tv-kd1#29 [Mahākhandhaka/ Brahmayācanakathā] | ^mn26#37 [Pāsarāsisutta] | ^mn85#40 [Bodhirājakumārasutta]\\\" id=\\\"note334\\\">*</span> <a class=\\\"sc\\\" id=\\\"6\\\"></a><a class=\\\"pts2ed\\\" id=\\\"pts2ed1.301\\\"></a>“Pāturahosi magadhesu pubbe,",
  "sn6.1:9.2": "Dhammo asuddho samalehi cintito;",
  "sn6.1:9.3": "<span class=\\\"var\\\" title=\\\"avāpuretaṃ (bj, pts1)\\\" id=\\\"note335\\\">Apāpuretaṃ</span> amatassa dvāraṃ,",
  "sn6.1:9.4": "Suṇantu dhammaṃ vimalenānubuddhaṃ.",
  "sn6.1:10.1": "<span class=\\\"cross\\\" title=\\\"^pi-tv-kd1#29 [Mahākhandhaka/ Brahmayācanakathā] | ^dn14#148 [Mahāpadānasutta/12. Brahmayācanakathā] | ^mn26#37 [Pāsarāsisutta] | ^mn85#40 [Bodhirājakumārasutta] | ^it38#1 [Vitakkasutta] | ^mnd14#56 [Tuvaṭakasuttaniddesa] | ^cnd5#734 [Pucchāniddesa/ Mogharājamāṇavapucchāniddesa]\\\" id=\\\"note336\\\">*</span> <a class=\\\"sc\\\" id=\\\"7\\\"></a>Sele yathā pabbatamuddhaniṭṭhito,",
  "sn6.1:10.2": "Yathāpi passe janataṃ samantato;",
  "sn6.1:10.3": "Tathūpamaṃ dhammamayaṃ sumedha,",
  "sn6.1:10.4": "Pāsādamāruyha samantacakkhu;",
  "sn6.1:10.5": "Sokāvatiṇṇaṃ janatamapetasoko,",
  "sn6.1:10.6": "Avekkhassu jātijarābhibhūtaṃ.",
  "sn6.1:11.1": "Uṭṭhehi vīra vijitasaṅgāma,",
  "sn6.1:11.2": "Satthavāha <span class=\\\"var\\\" title=\\\"aṇaṇa (rūpasiddhiṭīkā)\\\" id=\\\"note337\\\">anaṇa</span> vicara loke;",
  "sn6.1:11.3": "<span class=\\\"var\\\" title=\\\"desetu (s1-3, km, pts1, mr)\\\" id=\\\"note338\\\">Desassu</span> bhagavā dhammaṃ,",
  "sn6.1:11.4": "Aññātāro bhavissantī”ti.",
  "sn6.1:12.1": "Atha kho bhagavā brahmuno ca ajjhesanaṃ viditvā sattesu ca kāruññataṃ paṭicca buddhacakkhunā lokaṃ volokesi<span class=\\\"cross\\\" title=\\\"^dn14#147 [Mahāpadānasutta/12. Brahmayācanakathā] | ^mn26#41 [Pāsarāsisutta] | ^mn85#44 [Bodhirājakumārasutta] | ^cnd5#734 [Pucchāniddesa/ Mogharājamāṇavapucchāniddesa]\\\" id=\\\"note339\\\">*</span>.",
  "sn6.1:12.2": "Addasā kho bhagavā<span class=\\\"cross\\\" title=\\\"^dn14#147 [Mahāpadānasutta/12. Brahmayācanakathā] | ^mn26#41 [Pāsarāsisutta] | ^mn85#44 [Bodhirājakumārasutta] | ^mnd14#56 [Tuvaṭakasuttaniddesa] | ^cnd5#734 [Pucchāniddesa/ Mogharājamāṇavapucchāniddesa]\\\" id=\\\"note340\\\">*</span> buddhacakkhunā lokaṃ volokento satte apparajakkhe mahārajakkhe tikkhindriye mudindriye svākāre dvākāre suviññāpaye duviññāpaye, appekacce <span class=\\\"var\\\" title=\\\"... dassāvino (bj, s1-3, km, pts1)\\\" id=\\\"note341\\\">paralokavajjabhayadassāvine</span> viharante, appekacce na paralokavajjabhayadassāvine viharante.",
  "sn6.1:12.3": "Seyyathāpi nāma uppaliniyaṃ vā paduminiyaṃ vā puṇḍarīkiniyaṃ vā appekaccāni uppalāni vā padumāni vā puṇḍarīkāni vā udake jātāni udake saṃvaḍḍhāni udakānuggatāni anto nimuggaposīni, appekaccāni uppalāni vā padumāni vā puṇḍarīkāni vā udake jātāni udake saṃvaḍḍhāni samodakaṃ ṭhitāni, appekaccāni uppalāni vā padumāni vā puṇḍarīkāni vā udake jātāni udake saṃvaḍḍhāni udakā accuggamma <span class=\\\"var\\\" title=\\\"tiṭṭhanti (si, s1-3, km, pts1)\\\" id=\\\"note342\\\">ṭhitāni</span> anupalittāni udakena;",
  "sn6.1:12.4": "evameva bhagavā buddhacakkhunā lokaṃ volokento addasa satte apparajakkhe mahārajakkhe tikkhindriye mudindriye svākāre dvākāre suviññāpaye duviññāpaye, appekacce paralokavajjabhayadassāvine viharante, appekacce na paralokavajjabhayadassāvine viharante.",
  "sn6.1:12.5": "Disvāna brahmānaṃ sahampatiṃ gāthāya paccabhāsi:",
  "sn6.1:13.1": "“Apārutā tesaṃ amatassa dvārā,",
  "sn6.1:13.2": "Ye sotavanto pamuñcantu saddhaṃ;",
  "sn6.1:13.3": "Vihiṃsasaññī paguṇaṃ na bhāsiṃ,",
  "sn6.1:13.4": "Dhammaṃ paṇītaṃ manujesu brahme”ti.",
  "sn6.1:14.1": "Atha kho brahmā sahampati “katāvakāso khomhi bhagavatā dhammadesanāyā”ti bhagavantaṃ abhivādetvā padakkhiṇaṃ katvā tatthevantaradhāyīti."
}