{
  "_markup_path": "markup/sn/sn43/sn43.01.html",
  "_alt_strings": [
    "en/sujato/sn/sn43/sn43.01.json"
  ],
  "sn43.1:1.1": "Saṃyutta Nikāya 43",
  "sn43.1:2.1": "<span class=\\\"var\\\" title=\\\"asaṅkhatavaggo (bj)\\\" id=\\\"note517\\\">1. Paṭhamavagga</span>",
  "sn43.1:3.1": "<span class=\\\"var\\\" title=\\\"kāya (pts1)\\\" id=\\\"note518\\\">1. Kāyagatāsatisutta</span>",
  "sn43.1:4.1": "Sāvatthinidānaṃ.",
  "sn43.1:4.2": "“Asaṅkhatañca vo, bhikkhave, desessāmi asaṅkhatagāmiñca maggaṃ.",
  "sn43.1:4.3": "Taṃ suṇātha.",
  "sn43.1:4.4": "Katamañca, bhikkhave, asaṅkhataṃ?",
  "sn43.1:4.5": "Yo, bhikkhave, rāgakkhayo dosakkhayo mohakkhayo—",
  "sn43.1:4.6": "idaṃ vuccati, bhikkhave, asaṅkhataṃ.",
  "sn43.1:4.7": "Katamo ca, bhikkhave, asaṅkhatagāmimaggo?",
  "sn43.1:4.8": "Kāyagatāsati.",
  "sn43.1:4.9": "Ayaṃ vuccati, bhikkhave, asaṅkhatagāmimaggo.",
  "sn43.1:5.1": "Iti kho, bhikkhave, desitaṃ vo mayā asaṅkhataṃ, desito asaṅkhatagāmimaggo.",
  "sn43.1:5.2": "Yaṃ, bhikkhave, satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ mayā.",
  "sn43.1:5.3": "Etāni, bhikkhave, rukkhamūlāni, etāni suññāgārāni.",
  "sn43.1:5.4": "<span class=\\\"var\\\" title=\\\"nijjhāyatha (mr)\\\" id=\\\"note519\\\">Jhāyatha</span>, bhikkhave, mā pamādattha;",
  "sn43.1:5.5": "mā pacchā vippaṭisārino ahuvattha.",
  "sn43.1:5.6": "Ayaṃ vo amhākaṃ anusāsanī”ti.",
  "sn43.1:6.1": "Paṭhamaṃ."
}