{
  "_markup_path": "markup/sn/sn43/sn43.44.html",
  "_alt_strings": [
    "en/sujato/sn/sn43/sn43.44.json"
  ],
  "sn43.44:1.1": "Saṃyutta Nikāya 43",
  "sn43.44:2.1": "2. Dutiyavagga",
  "sn43.44:3.1": "44. Parāyanasutta",
  "sn43.44:4.1": "“<span class=\\\"var\\\" title=\\\"parāyaṇañca (bj)\\\" id=\\\"note528\\\">Parāyanañca</span> vo, bhikkhave, desessāmi parāyanagāmiñca maggaṃ.",
  "sn43.44:4.2": "Taṃ suṇātha.",
  "sn43.44:4.3": "Katamañca, bhikkhave, parāyanaṃ?",
  "sn43.44:4.4": "Yo, bhikkhave, rāgakkhayo dosakkhayo mohakkhayo—",
  "sn43.44:4.5": "idaṃ vuccati, bhikkhave, parāyanaṃ.",
  "sn43.44:4.6": "Katamo ca, bhikkhave, parāyanagāmī maggo?",
  "sn43.44:4.7": "Kāyagatāsati.",
  "sn43.44:4.8": "Ayaṃ vuccati, bhikkhave, parāyanagāmimaggo.",
  "sn43.44:4.9": "Iti kho, bhikkhave, desitaṃ vo mayā parāyanaṃ, desito parāyanagāmimaggo.",
  "sn43.44:4.10": "Yaṃ, bhikkhave, satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ mayā.",
  "sn43.44:4.11": "Etāni, bhikkhave, rukkhamūlāni, etāni suññāgārāni.",
  "sn43.44:4.12": "Jhāyatha, bhikkhave, mā pamādattha;",
  "sn43.44:4.13": "mā pacchā vippaṭisārino ahuvattha.",
  "sn43.44:4.14": "Ayaṃ vo amhākaṃ anusāsanī”ti.",
  "sn43.44:4.15": "(Yathā asaṅkhataṃ tathā vitthāretabbaṃ.) <span class=\\\"brnum\\\">(33)</span>",
  "sn43.44:5.1": "Tettiṃsatimaṃ.",
  "sn43.44:6.1": "Dutiyo vaggo.",
  "sn43.44:7.1": "<span class=\\\"cross\\\" title=\\\"^ne4#233 [Vibhaṅga/ Vevacanahāravibhaṅga]\\\" id=\\\"note529\\\">*</span> <a class=\\\"sc\\\" id=\\\"2\\\"></a>Asaṅkhataṃ anataṃ anāsavaṃ,",
  "sn43.44:7.2": "Saccañca pāraṃ nipuṇaṃ sududdasaṃ;",
  "sn43.44:7.3": "Ajajjaraṃ dhuvaṃ apalokitaṃ,",
  "sn43.44:7.4": "Anidassanaṃ nippapañca santaṃ.",
  "sn43.44:8.1": "Amataṃ paṇītañca sivañca khemaṃ,",
  "sn43.44:8.2": "Taṇhākkhayo acchariyañca abbhutaṃ;",
  "sn43.44:8.3": "Anītikaṃ anītikadhammaṃ,",
  "sn43.44:8.4": "Nibbānametaṃ sugatena desitaṃ.",
  "sn43.44:9.1": "Abyābajjho virāgo ca,",
  "sn43.44:9.2": "suddhi mutti anālayo;",
  "sn43.44:9.3": "Dīpo leṇañca tāṇañca,",
  "sn43.44:9.4": "saraṇañca parāyananti.",
  "sn43.44:10.1": "Asaṅkhatasaṃyuttaṃ samattaṃ."
}