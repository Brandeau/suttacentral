{
  "_markup_path": "markup/sn/sn37/sn37.15.html",
  "_alt_strings": [
    "en/sujato/sn/sn37/sn37.15.json"
  ],
  "sn37.15:1.1": "Saṃyutta Nikāya 37",
  "sn37.15:2.1": "2. Dutiyapeyyālavagga",
  "sn37.15:3.1": "<span class=\\\"var\\\" title=\\\"akodhano (pts1)\\\" id=\\\"note398\\\">15. Akkodhanasutta</span>",
  "sn37.15:4.1": "Atha kho āyasmā anuruddho yena bhagavā tenupasaṅkami;",
  "sn37.15:4.2": "upasaṅkamitvā … pe …",
  "sn37.15:4.3": "ekamantaṃ nisinno kho āyasmā anuruddho bhagavantaṃ etadavoca:",
  "sn37.15:4.4": "“idhāhaṃ, bhante, mātugāmaṃ passāmi dibbena cakkhunā visuddhena atikkantamānusakena kāyassa bhedā paraṃ maraṇā sugatiṃ saggaṃ lokaṃ upapajjantaṃ.",
  "sn37.15:4.5": "Katīhi nu kho, bhante, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī”ti?",
  "sn37.15:5.1": "“Pañcahi kho, anuruddha, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjati.",
  "sn37.15:5.2": "Katamehi pañcahi?",
  "sn37.15:5.3": "Saddho ca hoti, hirimā ca hoti, ottappī ca hoti, <span class=\\\"var\\\" title=\\\"akodhano (pts1)\\\" id=\\\"note399\\\">akkodhano</span> ca hoti, paññavā ca hoti—",
  "sn37.15:5.4": "imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī”ti.",
  "sn37.15:6.1": "Paṭhamaṃ."
}