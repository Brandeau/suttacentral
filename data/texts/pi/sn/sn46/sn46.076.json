{
  "_markup_path": "markup/sn/sn46/sn46.076.html",
  "_alt_strings": [
    "en/sujato/sn/sn46/sn46.076.json"
  ],
  "sn46.76:1.1": "Saṃyutta Nikāya 46",
  "sn46.76:2.1": "8. Nirodhavagga",
  "sn46.76:3.1": "76. Nirodhasutta",
  "sn46.76:4.1": "“Nirodhasaññā, bhikkhave, bhāvitā bahulīkatā mahapphalā hoti mahānisaṃsā.",
  "sn46.76:4.2": "Kathaṃ bhāvitā ca, bhikkhave, nirodhasaññā kathaṃ bahulīkatā mahapphalā hoti mahānisaṃsā?",
  "sn46.76:4.3": "Idha, bhikkhave, bhikkhu nirodhasaññāsahagataṃ satisambojjhaṅgaṃ bhāveti … pe …",
  "sn46.76:4.4": "nirodhasaññāsahagataṃ upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ.",
  "sn46.76:4.5": "Evaṃ bhāvitā kho, bhikkhave, nirodhasaññā evaṃ bahulīkatā mahapphalā hoti mahānisaṃsāti.",
  "sn46.76:5.1": "Nirodhasaññāya, bhikkhave, bhāvitāya bahulīkatāya dvinnaṃ phalānaṃ aññataraṃ phalaṃ pāṭikaṅkhaṃ—",
  "sn46.76:5.2": "diṭṭheva dhamme aññā, sati vā upādisese anāgāmitā.",
  "sn46.76:5.3": "Kathaṃ bhāvitāya, bhikkhave, nirodhasaññāya kathaṃ bahulīkatāya dvinnaṃ phalānaṃ aññataraṃ phalaṃ pāṭikaṅkhaṃ—",
  "sn46.76:5.4": "diṭṭheva dhamme aññā, sati vā upādisese anāgāmitā?",
  "sn46.76:5.5": "Idha, bhikkhave, bhikkhu nirodhasaññāsahagataṃ satisambojjhaṅgaṃ bhāveti … pe …",
  "sn46.76:5.6": "nirodhasaññāsahagataṃ upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ.",
  "sn46.76:5.7": "Evaṃ bhāvitāya kho, bhikkhave, nirodhasaññāya evaṃ bahulīkatāya dvinnaṃ phalānaṃ aññataraṃ phalaṃ pāṭikaṅkhaṃ—",
  "sn46.76:5.8": "diṭṭheva dhamme aññā, sati vā upādisese anāgāmitāti.",
  "sn46.76:6.1": "Nirodhasaññā, bhikkhave, bhāvitā bahulīkatā mahato atthāya saṃvattati, mahato yogakkhemāya saṃvattati, mahato saṃvegāya saṃvattati, mahato phāsuvihārāya saṃvattati.",
  "sn46.76:6.2": "Kathaṃ bhāvitā ca, bhikkhave, nirodhasaññā kathaṃ bahulīkatā mahato atthāya saṃvattati, mahato yogakkhemāya saṃvattati, mahato saṃvegāya saṃvattati, mahato phāsuvihārāya saṃvattati?",
  "sn46.76:6.3": "Idha, bhikkhave, bhikkhu nirodhasaññāsahagataṃ satisambojjhaṅgaṃ bhāveti … pe …",
  "sn46.76:6.4": "nirodhasaññāsahagataṃ upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ.",
  "sn46.76:6.5": "Evaṃ bhāvitā kho, bhikkhave, nirodhasaññā evaṃ bahulīkatā mahato atthāya saṃvattati, mahato yogakkhemāya saṃvattati, mahato saṃvegāya saṃvattati, mahato phāsuvihārāya saṃvattatī”ti.",
  "sn46.76:7.1": "Dasamaṃ.",
  "sn46.76:8.1": "Nirodhavaggo aṭṭhamo.",
  "sn46.76:9.1": "Asubhamaraṇaāhāre,",
  "sn46.76:9.2": "<span class=\\\"var\\\" title=\\\"paṭikkūlānabhiratā (bj) | paṭikūlena ca sabbaloke (s1-3) | paṭikkūla anabhiratena (pts1)\\\" id=\\\"note135\\\">Paṭikūlaanabhiratena</span>;",
  "sn46.76:9.3": "Aniccadukkhaanattapahānaṃ,",
  "sn46.76:9.4": "Virāganirodhena te dasāti."
}