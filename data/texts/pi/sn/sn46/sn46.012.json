{
  "_markup_path": "markup/sn/sn46/sn46.012.html",
  "_alt_strings": [
    "en/sujato/sn/sn46/sn46.012.json"
  ],
  "sn46.12:1.1": "Saṃyutta Nikāya 46",
  "sn46.12:2.1": "2. Gilānavagga",
  "sn46.12:3.1": "<span class=\\\"var\\\" title=\\\"suriyasuttaṃ (bj) | suriyassa upamā 1 (pts1)\\\" id=\\\"note71\\\">12. Paṭhamasūriyūpamasutta</span>",
  "sn46.12:4.1": "“Sūriyassa, bhikkhave, udayato etaṃ pubbaṅgamaṃ etaṃ pubbanimittaṃ, yadidaṃ—",
  "sn46.12:4.2": "aruṇuggaṃ;",
  "sn46.12:4.3": "evameva kho, bhikkhave, bhikkhuno sattannaṃ bojjhaṅgānaṃ uppādāya etaṃ pubbaṅgamaṃ <span class=\\\"var\\\" title=\\\"pubbanimittaṃ (bj, pts1)\\\" id=\\\"note72\\\">etaṃ nimittaṃ</span>, yadidaṃ—",
  "sn46.12:4.4": "kalyāṇamittatā.",
  "sn46.12:4.5": "Kalyāṇamittassetaṃ, bhikkhave, bhikkhuno pāṭikaṅkhaṃ—",
  "sn46.12:4.6": "satta bojjhaṅge bhāvessati, satta bojjhaṅge bahulīkarissati.",
  "sn46.12:5.1": "Kathañca, bhikkhave, bhikkhu kalyāṇamitto satta bojjhaṅge bhāveti satta bojjhaṅge bahulīkaroti?",
  "sn46.12:5.2": "Idha, bhikkhave, bhikkhu satisambojjhaṅgaṃ bhāveti vivekanissitaṃ … pe …",
  "sn46.12:5.3": "upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ.",
  "sn46.12:5.4": "Evaṃ kho, bhikkhave, bhikkhu kalyāṇamitto satta bojjhaṅge bhāveti, satta bojjhaṅge bahulīkarotī”ti.",
  "sn46.12:6.1": "Dutiyaṃ."
}