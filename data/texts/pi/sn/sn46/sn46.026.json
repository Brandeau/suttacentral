{
  "_markup_path": "markup/sn/sn46/sn46.026.html",
  "_alt_strings": [
    "en/sujato/sn/sn46/sn46.026.json"
  ],
  "sn46.26:1.1": "Saṃyutta Nikāya 46",
  "sn46.26:2.1": "3. Udāyivagga",
  "sn46.26:3.1": "<span class=\\\"var\\\" title=\\\"khayasuttaṃ (bj) | khayo (pts1)\\\" id=\\\"note84\\\">26. Taṇhakkhayasutta</span>",
  "sn46.26:4.1": "“Yo, bhikkhave, maggo yā paṭipadā taṇhakkhayāya saṃvattati, taṃ maggaṃ taṃ paṭipadaṃ bhāvetha.",
  "sn46.26:4.2": "Katamo ca, bhikkhave, maggo katamā ca paṭipadā taṇhakkhayāya saṃvattati?",
  "sn46.26:4.3": "Yadidaṃ—",
  "sn46.26:4.4": "satta bojjhaṅgā.",
  "sn46.26:4.5": "Katame satta?",
  "sn46.26:4.6": "Satisambojjhaṅgo … pe …",
  "sn46.26:4.7": "upekkhāsambojjhaṅgo”ti.",
  "sn46.26:4.8": "Evaṃ vutte, āyasmā udāyī bhagavantaṃ etadavoca:",
  "sn46.26:4.9": "“kathaṃ bhāvitā nu kho, bhante, satta bojjhaṅgā, kathaṃ bahulīkatā taṇhakkhayāya saṃvattantī”ti?",
  "sn46.26:5.1": "“Idha, udāyi, bhikkhu satisambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ vipulaṃ mahaggataṃ appamāṇaṃ <span class=\\\"var\\\" title=\\\"abyāpajjhaṃ (bj, s1-3, pts1)\\\" id=\\\"note85\\\">abyāpajjaṃ</span>.",
  "sn46.26:5.2": "Tassa satisambojjhaṅgaṃ bhāvayato vivekanissitaṃ virāganissitaṃ nirodhanissitaṃ vossaggapariṇāmiṃ vipulaṃ mahaggataṃ appamāṇaṃ abyāpajjaṃ taṇhā pahīyati.",
  "sn46.26:5.3": "Taṇhāya pahānā kammaṃ pahīyati.",
  "sn46.26:5.4": "Kammassa pahānā dukkhaṃ pahīyati … pe …",
  "sn46.26:5.5": "upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ vipulaṃ mahaggataṃ appamāṇaṃ abyāpajjaṃ.",
  "sn46.26:5.6": "Tassa upekkhāsambojjhaṅgaṃ bhāvayato vivekanissitaṃ virāganissitaṃ nirodhanissitaṃ vossaggapariṇāmiṃ vipulaṃ mahaggataṃ appamāṇaṃ abyāpajjaṃ taṇhā pahīyati taṇhāya pahānā kammaṃ pahīyati.",
  "sn46.26:5.7": "Kammassa pahānā dukkhaṃ pahīyati.",
  "sn46.26:5.8": "Iti kho, udāyi, taṇhakkhayā kammakkhayo, kammakkhayā dukkhakkhayo”ti.",
  "sn46.26:6.1": "Chaṭṭhaṃ."
}