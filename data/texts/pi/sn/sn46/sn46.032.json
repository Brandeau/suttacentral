{
  "_markup_path": "markup/sn/sn46/sn46.032.html",
  "_alt_strings": [
    "en/sujato/sn/sn46/sn46.032.json"
  ],
  "sn46.32:1.1": "Saṃyutta Nikāya 46",
  "sn46.32:2.1": "4. Nīvaraṇavagga",
  "sn46.32:3.1": "32. Dutiyakusalasutta",
  "sn46.32:4.1": "“Ye keci, bhikkhave, dhammā kusalā kusalabhāgiyā kusalapakkhikā, sabbe te yonisomanasikāramūlakā yonisomanasikārasamosaraṇā;",
  "sn46.32:4.2": "yonisomanasikāro tesaṃ dhammānaṃ aggamakkhāyati.",
  "sn46.32:4.3": "Yonisomanasikārasampannassetaṃ, bhikkhave, bhikkhuno pāṭikaṅkhaṃ—",
  "sn46.32:4.4": "satta bojjhaṅge bhāvessati, satta bojjhaṅge bahulīkarissati.",
  "sn46.32:5.1": "Kathañca, bhikkhave, bhikkhu yonisomanasikārasampanno satta bojjhaṅge bhāveti, satta bojjhaṅge bahulīkaroti?",
  "sn46.32:5.2": "Idha, bhikkhave, bhikkhu satisambojjhaṅgaṃ bhāveti vivekanissitaṃ … pe …",
  "sn46.32:5.3": "upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ.",
  "sn46.32:5.4": "Evaṃ kho, bhikkhave, bhikkhu yonisomanasikārasampanno satta bojjhaṅge bhāveti, satta bojjhaṅge bahulīkarotī”ti.",
  "sn46.32:6.1": "Dutiyaṃ."
}