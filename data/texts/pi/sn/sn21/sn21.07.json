{
  "_markup_path": "markup/sn/sn21/sn21.07.html",
  "_alt_strings": [
    "en/sujato/sn/sn21/sn21.07.json"
  ],
  "sn21.7:1.1": "Saṃyutta Nikāya 21",
  "sn21.7:2.1": "1. Bhikkhuvagga",
  "sn21.7:3.1": "<span class=\\\"var\\\" title=\\\"visākhapañcāliputtasuttaṃ (bj)\\\" id=\\\"note362\\\">7. Visākhasutta</span>",
  "sn21.7:4.1": "<span class=\\\"evam\\\">Evaṃ me sutaṃ—​</span>",
  "sn21.7:4.2": "ekaṃ samayaṃ bhagavā vesāliyaṃ viharati mahāvane kūṭāgārasālāyaṃ.",
  "sn21.7:4.3": "Tena kho pana samayena āyasmā <span class=\\\"var\\\" title=\\\"visākho pañcāliputto (bj)\\\" id=\\\"note363\\\">visākho pañcālaputto</span> upaṭṭhānasālāyaṃ bhikkhū dhammiyā kathāya sandasseti samādapeti samuttejeti sampahaṃseti, poriyā vācāya vissaṭṭhāya anelagalāya atthassa viññāpaniyā pariyāpannāya anissitāya.",
  "sn21.7:5.1": "Atha kho bhagavā sāyanhasamayaṃ paṭisallānā vuṭṭhito yena upaṭṭhānasālā tenupasaṅkami;",
  "sn21.7:5.2": "upasaṅkamitvā paññatte āsane nisīdi.",
  "sn21.7:5.3": "Nisajja kho bhagavā bhikkhū āmantesi:",
  "sn21.7:5.4": "“ko nu kho, bhikkhave, upaṭṭhānasālāyaṃ bhikkhū dhammiyā kathāya sandasseti samādapeti samuttejeti sampahaṃseti poriyā vācāya vissaṭṭhāya anelagalāya atthassa viññāpaniyā pariyāpannāya anissitāyā”ti?",
  "sn21.7:5.5": "“Āyasmā, bhante, visākho pañcālaputto upaṭṭhānasālāyaṃ bhikkhū dhammiyā kathāya sandasseti samādapeti samuttejeti sampahaṃseti, poriyā vācāya vissaṭṭhāya anelagalāya atthassa viññāpaniyā pariyāpannāya anissitāyā”ti.",
  "sn21.7:6.1": "Atha kho bhagavā āyasmantaṃ visākhaṃ pañcālaputtaṃ āmantesi:",
  "sn21.7:6.2": "“sādhu sādhu, visākha, sādhu kho tvaṃ, visākha, bhikkhū dhammiyā kathāya sandassesi … pe …",
  "sn21.7:6.3": "atthassa viññāpaniyā pariyāpannāya anissitāyā”ti.",
  "sn21.7:7.1": "Idamavoca bhagavā.",
  "sn21.7:7.2": "Idaṃ vatvāna sugato athāparaṃ etadavoca satthā:",
  "sn21.7:8.1": "“Nābhāsamānaṃ jānanti,",
  "sn21.7:8.2": "missaṃ bālehi paṇḍitaṃ;",
  "sn21.7:8.3": "Bhāsamānañca jānanti,",
  "sn21.7:8.4": "desentaṃ amataṃ padaṃ.",
  "sn21.7:9.1": "Bhāsaye jotaye dhammaṃ,",
  "sn21.7:9.2": "paggaṇhe isinaṃ dhajaṃ;",
  "sn21.7:9.3": "Subhāsitadhajā isayo,",
  "sn21.7:9.4": "dhammo hi isinaṃ dhajo”ti.",
  "sn21.7:10.1": "Sattamaṃ."
}