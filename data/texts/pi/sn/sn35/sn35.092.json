{
  "_markup_path": "markup/sn/sn35/sn35.092.html",
  "_alt_strings": [
    "en/sujato/sn/sn35/sn35.092.json"
  ],
  "sn35.92:1.1": "Saṃyutta Nikāya 35",
  "sn35.92:2.1": "9. Channavagga",
  "sn35.92:3.1": "92. Paṭhamadvayasutta",
  "sn35.92:4.1": "“Dvayaṃ vo, bhikkhave, desessāmi.",
  "sn35.92:4.2": "Taṃ suṇātha.",
  "sn35.92:4.3": "Kiñca, bhikkhave, dvayaṃ?",
  "sn35.92:4.4": "Cakkhuñceva rūpā ca, sotañceva saddā ca, ghānañceva gandhā ca, jivhā ceva rasā ca, kāyo ceva phoṭṭhabbā ca, mano ceva dhammā ca—",
  "sn35.92:4.5": "idaṃ vuccati, bhikkhave, dvayaṃ.",
  "sn35.92:5.1": "Yo, bhikkhave, evaṃ vadeyya:",
  "sn35.92:5.2": "‘ahametaṃ dvayaṃ paccakkhāya aññaṃ dvayaṃ paññapessāmī’ti, tassa vācāvatthukamevassa.",
  "sn35.92:5.3": "Puṭṭho ca na sampāyeyya.",
  "sn35.92:5.4": "Uttariñca vighātaṃ āpajjeyya.",
  "sn35.92:5.5": "Taṃ kissa hetu?",
  "sn35.92:5.6": "Yathā taṃ, bhikkhave, avisayasmin”ti.",
  "sn35.92:6.1": "Navamaṃ."
}