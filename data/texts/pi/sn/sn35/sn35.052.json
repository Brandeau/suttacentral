{
  "_markup_path": "markup/sn/sn35/sn35.052.html",
  "_alt_strings": [
    "en/sujato/sn/sn35/sn35.052.json"
  ],
  "sn35.52:1.1": "Saṃyutta Nikāya 35",
  "sn35.52:2.1": "5. Sabbaaniccavagga",
  "sn35.52:3.1": "52. Upassaṭṭhasutta",
  "sn35.52:4.1": "“Sabbaṃ, bhikkhave, <span class=\\\"var\\\" title=\\\"upasaṭṭhaṃ (mr)\\\" id=\\\"note45\\\">upassaṭṭhaṃ</span>.",
  "sn35.52:4.2": "Kiñca, bhikkhave, sabbaṃ upassaṭṭhaṃ?",
  "sn35.52:4.3": "Cakkhu, bhikkhave, upassaṭṭhaṃ, rūpā upassaṭṭhā, cakkhuviññāṇaṃ upassaṭṭhaṃ, cakkhusamphasso upassaṭṭho<span class=\\\"cross\\\" title=\\\"^ps1.1#105 [Paṭisambhidāmagga/1.1. Sutamayañāṇaniddesa]\\\" id=\\\"note46\\\">*</span>.",
  "sn35.52:4.4": "Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi upassaṭṭhaṃ … pe …",
  "sn35.52:4.5": "jivhā upassaṭṭhā, rasā upassaṭṭhā, jivhāviññāṇaṃ upassaṭṭhaṃ, jivhāsamphasso upassaṭṭho.",
  "sn35.52:4.6": "Yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi upassaṭṭhaṃ.",
  "sn35.52:4.7": "Kāyo upassaṭṭho …",
  "sn35.52:4.8": "mano upassaṭṭho, dhammā upassaṭṭhā, manoviññāṇaṃ upassaṭṭhaṃ, manosamphasso upassaṭṭho.",
  "sn35.52:4.9": "Yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi upassaṭṭhaṃ.",
  "sn35.52:4.10": "Evaṃ passaṃ, bhikkhave, sutavā ariyasāvako cakkhusmimpi nibbindati, rūpesupi nibbindati, cakkhuviññāṇepi nibbindati, cakkhusamphassepi nibbindati.",
  "sn35.52:4.11": "Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati … pe …",
  "sn35.52:4.12": "manasmimpi nibbindati, dhammesupi nibbindati, manoviññāṇepi nibbindati, manosamphassepi nibbindati.",
  "sn35.52:4.13": "Yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.",
  "sn35.52:4.14": "Nibbindaṃ virajjati;",
  "sn35.52:4.15": "virāgā vimuccati;",
  "sn35.52:4.16": "vimuttasmiṃ vimuttamiti ñāṇaṃ hoti.",
  "sn35.52:4.17": "‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti.",
  "sn35.52:5.1": "Dasamaṃ.",
  "sn35.52:6.1": "Sabbaaniccavaggo pañcamo.",
  "sn35.52:7.1": "Aniccaṃ dukkhaṃ anattā,",
  "sn35.52:7.2": "abhiññeyyaṃ pariññeyyaṃ;",
  "sn35.52:7.3": "Pahātabbaṃ sacchikātabbaṃ,",
  "sn35.52:7.4": "<span class=\\\"var\\\" title=\\\"abhiññeyyaṃ pariññeyyaṃ (bj, s1-3, km) | abhiññātaṃ pariññeyyaṃ (pts1, mr)\\\" id=\\\"note48\\\">abhiññeyyapariññeyyaṃ</span>;",
  "sn35.52:7.5": "Upaddutaṃ upassaṭṭhaṃ,",
  "sn35.52:7.6": "vaggo tena pavuccatīti.",
  "sn35.52:8.1": "Saḷāyatanavagge paṭhamapaṇṇāsako samatto.",
  "sn35.52:9.1": "Aniccavaggaṃ yamakaṃ,",
  "sn35.52:9.2": "Sabbaṃ vaggaṃ jātidhammaṃ;",
  "sn35.52:9.3": "Aniccavaggena paññāsaṃ,",
  "sn35.52:9.4": "Pañcamo tena pavuccatīti."
}