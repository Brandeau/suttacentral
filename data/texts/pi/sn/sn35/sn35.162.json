{
  "_markup_path": "markup/sn/sn35/sn35.162.html",
  "_alt_strings": [
    "en/sujato/sn/sn35/sn35.162.json"
  ],
  "sn35.162:1.1": "Saṃyutta Nikāya 35",
  "sn35.162:2.1": "16. Nandikkhayavagga",
  "sn35.162:3.1": "<span class=\\\"var\\\" title=\\\"koṭṭhitaaniccasuttaṃ (bj) | koṭṭhiko 1 (pts1)\\\" id=\\\"note238\\\">162. Koṭṭhikaaniccasutta</span>",
  "sn35.162:4.1": "Atha kho āyasmā <span class=\\\"var\\\" title=\\\"mahākoṭṭhito (bj)\\\" id=\\\"note239\\\">mahākoṭṭhiko</span> yena bhagavā tenupasaṅkami … pe …",
  "sn35.162:4.2": "ekamantaṃ nisinno kho āyasmā koṭṭhiko bhagavantaṃ etadavoca:",
  "sn35.162:4.3": "“sādhu me, bhante, bhagavā saṃkhittena dhammaṃ desetu, yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyyan”ti.",
  "sn35.162:5.1": "“Yaṃ kho, koṭṭhika, aniccaṃ tatra te chando pahātabbo.",
  "sn35.162:5.2": "Kiñca, koṭṭhika, aniccaṃ?",
  "sn35.162:5.3": "Cakkhu kho, koṭṭhika, aniccaṃ;",
  "sn35.162:5.4": "tatra te chando pahātabbo.",
  "sn35.162:5.5": "Rūpā aniccā;",
  "sn35.162:5.6": "tatra te chando pahātabbo.",
  "sn35.162:5.7": "Cakkhuviññāṇaṃ aniccaṃ;",
  "sn35.162:5.8": "tatra te chando pahātabbo.",
  "sn35.162:5.9": "Cakkhusamphasso anicco;",
  "sn35.162:5.10": "tatra te chando pahātabbo.",
  "sn35.162:5.11": "Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccaṃ;",
  "sn35.162:5.12": "tatra te chando pahātabbo … pe …",
  "sn35.162:5.13": "jivhā aniccā;",
  "sn35.162:5.14": "tatra te chando pahātabbo.",
  "sn35.162:5.15": "Rasā aniccā;",
  "sn35.162:5.16": "tatra te chando pahātabbo.",
  "sn35.162:5.17": "Jivhāviññāṇaṃ aniccaṃ;",
  "sn35.162:5.18": "tatra te chando pahātabbo.",
  "sn35.162:5.19": "Jivhāsamphasso anicco;",
  "sn35.162:5.20": "tatra te chando pahātabbo.",
  "sn35.162:5.21": "Yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccaṃ;",
  "sn35.162:5.22": "tatra te chando pahātabbo … pe …",
  "sn35.162:5.23": "mano anicco;",
  "sn35.162:5.24": "tatra te chando pahātabbo.",
  "sn35.162:5.25": "Dhammā aniccā;",
  "sn35.162:5.26": "tatra te chando pahātabbo.",
  "sn35.162:5.27": "Manoviññāṇaṃ aniccaṃ;",
  "sn35.162:5.28": "tatra te chando pahātabbo.",
  "sn35.162:5.29": "Manosamphasso anicco;",
  "sn35.162:5.30": "tatra te chando pahātabbo.",
  "sn35.162:5.31": "Yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccaṃ;",
  "sn35.162:5.32": "tatra te chando pahātabbo.",
  "sn35.162:5.33": "Yaṃ kho, koṭṭhika, aniccaṃ tatra te chando pahātabbo”ti.",
  "sn35.162:6.1": "Sattamaṃ."
}