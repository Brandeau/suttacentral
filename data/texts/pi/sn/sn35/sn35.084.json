{
  "_markup_path": "markup/sn/sn35/sn35.084.html",
  "_alt_strings": [
    "en/sujato/sn/sn35/sn35.084.json"
  ],
  "sn35.84:1.1": "Saṃyutta Nikāya 35",
  "sn35.84:2.1": "9. Channavagga",
  "sn35.84:3.1": "<span class=\\\"var\\\" title=\\\"paloka (pts1)\\\" id=\\\"note86\\\">84. Palokadhammasutta</span>",
  "sn35.84:4.1": "Sāvatthinidānaṃ.",
  "sn35.84:4.2": "Atha kho āyasmā ānando yena bhagavā tenupasaṅkami … pe …",
  "sn35.84:4.3": "ekamantaṃ nisinno kho āyasmā ānando bhagavantaṃ etadavoca:",
  "sn35.84:5.1": "“‘Loko, loko’ti, bhante, vuccati.",
  "sn35.84:5.2": "Kittāvatā nu kho, bhante, lokoti vuccatī”ti?",
  "sn35.84:5.3": "“Yaṃ kho, ānanda, palokadhammaṃ, ayaṃ vuccati ariyassa vinaye loko.",
  "sn35.84:5.4": "Kiñca, ānanda, palokadhammaṃ?",
  "sn35.84:5.5": "Cakkhu kho, ānanda, palokadhammaṃ, rūpā palokadhammā, cakkhuviññāṇaṃ palokadhammaṃ, cakkhusamphasso palokadhammo, yampidaṃ cakkhusamphassapaccayā … pe …",
  "sn35.84:5.6": "tampi palokadhammaṃ … pe …",
  "sn35.84:5.7": "jivhā palokadhammā, rasā palokadhammā, jivhāviññāṇaṃ palokadhammaṃ, jivhāsamphasso palokadhammo, yampidaṃ jivhāsamphassapaccayā … pe …",
  "sn35.84:5.8": "tampi palokadhammaṃ … pe …",
  "sn35.84:5.9": "mano palokadhammo, dhammā palokadhammā, manoviññāṇaṃ palokadhammaṃ, manosamphasso palokadhammo, yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi palokadhammaṃ.",
  "sn35.84:5.10": "Yaṃ kho, ānanda, palokadhammaṃ, ayaṃ vuccati ariyassa vinaye loko”ti.",
  "sn35.84:6.1": "Paṭhamaṃ."
}