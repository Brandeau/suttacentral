{
  "_markup_path": "markup/sn/sn35/sn35.113.html",
  "_alt_strings": [
    "en/sujato/sn/sn35/sn35.113.json"
  ],
  "sn35.113:1.1": "Saṃyutta Nikāya 35",
  "sn35.113:2.1": "11. Yogakkhemivagga",
  "sn35.113:3.1": "113. Upassutisutta",
  "sn35.113:4.1": "<span class=\\\"cross\\\" title=\\\"^sn12.45#1 [45. Ñātikasutta]\\\" id=\\\"note143\\\">*</span> <a class=\\\"sc\\\" id=\\\"1\\\"></a>Ekaṃ samayaṃ bhagavā <span class=\\\"var\\\" title=\\\"ñātike (si, s1-3, km)\\\" id=\\\"note144\\\">nātike</span> viharati giñjakāvasathe.",
  "sn35.113:4.2": "Atha kho bhagavā rahogato paṭisallīno imaṃ dhammapariyāyaṃ abhāsi:",
  "sn35.113:4.3": "“cakkhuñca paṭicca rūpe ca uppajjati cakkhuviññāṇaṃ.",
  "sn35.113:4.4": "Tiṇṇaṃ saṅgati phasso.",
  "sn35.113:4.5": "Phassapaccayā vedanā;",
  "sn35.113:4.6": "vedanāpaccayā taṇhā;",
  "sn35.113:4.7": "taṇhāpaccayā upādānaṃ;",
  "sn35.113:4.8": "upādānapaccayā bhavo;",
  "sn35.113:4.9": "bhavapaccayā jāti;",
  "sn35.113:4.10": "jātipaccayā jarāmaraṇaṃ sokaparidevadukkhadomanassupāyāsā sambhavanti.",
  "sn35.113:4.11": "Evametassa kevalassa dukkhakkhandhassa samudayo hoti.",
  "sn35.113:4.12": "Jivhañca paṭicca rase ca uppajjati … pe …",
  "sn35.113:4.13": "manañca paṭicca dhamme ca uppajjati manoviññāṇaṃ.",
  "sn35.113:4.14": "Tiṇṇaṃ saṅgati phasso.",
  "sn35.113:4.15": "Phassapaccayā vedanā;",
  "sn35.113:4.16": "vedanāpaccayā taṇhā;",
  "sn35.113:4.17": "taṇhāpaccayā upādānaṃ;",
  "sn35.113:4.18": "upādānapaccayā bhavo;",
  "sn35.113:4.19": "bhavapaccayā jāti;",
  "sn35.113:4.20": "jātipaccayā jarāmaraṇaṃ sokaparidevadukkhadomanassupāyāsā sambhavanti.",
  "sn35.113:4.21": "Evametassa kevalassa dukkhakkhandhassa samudayo hoti.",
  "sn35.113:5.1": "Cakkhuñca paṭicca rūpe ca uppajjati cakkhuviññāṇaṃ.",
  "sn35.113:5.2": "Tiṇṇaṃ saṅgati phasso.",
  "sn35.113:5.3": "Phassapaccayā vedanā;",
  "sn35.113:5.4": "vedanāpaccayā taṇhā.",
  "sn35.113:5.5": "Tassāyeva taṇhāya asesavirāganirodhā upādānanirodho;",
  "sn35.113:5.6": "upādānanirodhā bhavanirodho;",
  "sn35.113:5.7": "bhavanirodhā jātinirodho;",
  "sn35.113:5.8": "jātinirodhā jarāmaraṇaṃ sokaparidevadukkhadomanassupāyāsā nirujjhanti.",
  "sn35.113:5.9": "Evametassa kevalassa dukkhakkhandhassa nirodho hoti … pe …",
  "sn35.113:5.10": "jivhañca paṭicca rase ca uppajjati … pe …",
  "sn35.113:5.11": "manañca paṭicca dhamme ca uppajjati manoviññāṇaṃ.",
  "sn35.113:5.12": "Tiṇṇaṃ saṅgati phasso.",
  "sn35.113:5.13": "Phassapaccayā vedanā;",
  "sn35.113:5.14": "vedanāpaccayā taṇhā.",
  "sn35.113:5.15": "Tassāyeva taṇhāya asesavirāganirodhā upādānanirodho;",
  "sn35.113:5.16": "upādānanirodhā … pe …",
  "sn35.113:5.17": "evametassa kevalassa dukkhakkhandhassa nirodho hotī”ti.",
  "sn35.113:6.1": "Tena kho pana samayena aññataro bhikkhu bhagavato <span class=\\\"var\\\" title=\\\"upassutiṃ (bj, mr)\\\" id=\\\"note145\\\">upassuti</span> ṭhito hoti.",
  "sn35.113:6.2": "Addasā kho bhagavā taṃ bhikkhuṃ upassuti ṭhitaṃ.",
  "sn35.113:6.3": "Disvāna taṃ bhikkhuṃ etadavoca:",
  "sn35.113:6.4": "“assosi no tvaṃ, bhikkhu, imaṃ dhammapariyāyan”ti?",
  "sn35.113:6.5": "“Evaṃ, bhante”.",
  "sn35.113:6.6": "“Uggaṇhāhi tvaṃ, bhikkhu, imaṃ dhammapariyāyaṃ.",
  "sn35.113:6.7": "Pariyāpuṇāhi tvaṃ, bhikkhu, imaṃ dhammapariyāyaṃ.",
  "sn35.113:6.8": "Dhārehi tvaṃ, bhikkhu, imaṃ dhammapariyāyaṃ.",
  "sn35.113:6.9": "Atthasañhitoyaṃ, bhikkhu, dhammapariyāyo ādibrahmacariyako”ti.",
  "sn35.113:7.1": "Dasamaṃ.",
  "sn35.113:8.1": "Yogakkhemivaggo paṭhamo.",
  "sn35.113:9.1": "Yogakkhemi upādāya,",
  "sn35.113:9.2": "Dukkhaṃ loko ca seyyo ca;",
  "sn35.113:9.3": "Saṃyojanaṃ upādānaṃ,",
  "sn35.113:9.4": "Dve parijānaṃ upassutīti."
}