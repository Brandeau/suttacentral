{
  "_markup_path": "markup/sn/sn35/sn35.082.html",
  "_alt_strings": [
    "en/sujato/sn/sn35/sn35.082.json"
  ],
  "sn35.82:1.1": "Saṃyutta Nikāya 35",
  "sn35.82:2.1": "8. Gilānavagga",
  "sn35.82:3.1": "<span class=\\\"var\\\" title=\\\"lokasuttaṃ (bj) | loko (pts1)\\\" id=\\\"note82\\\">82. Lokapañhāsutta</span>",
  "sn35.82:4.1": "Atha kho aññataro bhikkhu yena bhagavā … pe …",
  "sn35.82:4.2": "ekamantaṃ nisinno kho so bhikkhu bhagavantaṃ etadavoca:",
  "sn35.82:5.1": "<span class=\\\"cross\\\" title=\\\"^cnd5#768 [Pucchāniddesa/ Mogharājamāṇavapucchāniddesa]\\\" id=\\\"note83\\\">*</span> <a class=\\\"sc\\\" id=\\\"2\\\"></a>“‘Loko, loko’ti, bhante, vuccati.",
  "sn35.82:5.2": "Kittāvatā nu kho, bhante, lokoti vuccatī”ti?",
  "sn35.82:5.3": "“‘Lujjatī’ti kho, bhikkhu, tasmā lokoti vuccati.",
  "sn35.82:5.4": "Kiñca lujjati?",
  "sn35.82:5.5": "Cakkhu kho, bhikkhu, lujjati.",
  "sn35.82:5.6": "Rūpā lujjanti, cakkhuviññāṇaṃ lujjati, cakkhusamphasso lujjati, yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi lujjati … pe …",
  "sn35.82:5.7": "jivhā lujjati … pe …",
  "sn35.82:5.8": "mano lujjati, dhammā lujjanti, manoviññāṇaṃ lujjati, manosamphasso lujjati, yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi lujjati.",
  "sn35.82:5.9": "Lujjatīti kho, bhikkhu, tasmā lokoti vuccatī”ti.",
  "sn35.82:6.1": "Navamaṃ."
}