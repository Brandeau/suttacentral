{
  "_markup_path": "markup/sn/sn35/sn35.085.html",
  "_alt_strings": [
    "en/sujato/sn/sn35/sn35.085.json"
  ],
  "sn35.85:1.1": "Saṃyutta Nikāya 35",
  "sn35.85:2.1": "9. Channavagga",
  "sn35.85:3.1": "<span class=\\\"var\\\" title=\\\"suññalokasuttaṃ (bj) | suñña (pts1)\\\" id=\\\"note87\\\">85. Suññatalokasutta</span>",
  "sn35.85:4.1": "Atha kho āyasmā ānando … pe …",
  "sn35.85:4.2": "bhagavantaṃ etadavoca:",
  "sn35.85:4.3": "“‘<span class=\\\"cross\\\" title=\\\"^cnd5#768 [Pucchāniddesa/ Mogharājamāṇavapucchāniddesa] | ^ps2.11#1 [Suññakathā]\\\" id=\\\"note88\\\">*</span> suñño loko, suñño loko’ti, bhante, vuccati.",
  "sn35.85:4.4": "Kittāvatā nu kho, bhante, suñño lokoti vuccatī”ti?",
  "sn35.85:4.5": "“Yasmā ca kho, ānanda, suññaṃ attena vā attaniyena vā tasmā suñño lokoti vuccati.",
  "sn35.85:4.6": "Kiñca, ānanda, suññaṃ attena vā attaniyena vā?",
  "sn35.85:4.7": "Cakkhu kho, ānanda, suññaṃ attena vā attaniyena vā.",
  "sn35.85:4.8": "Rūpā suññā attena vā attaniyena vā, cakkhuviññāṇaṃ suññaṃ attena vā attaniyena vā, cakkhusamphasso suñño attena vā attaniyena vā … pe …",
  "sn35.85:4.9": "yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi suññaṃ attena vā attaniyena vā.",
  "sn35.85:4.10": "Yasmā ca kho, ānanda, suññaṃ attena vā attaniyena vā, tasmā suñño lokoti vuccatī”ti.",
  "sn35.85:5.1": "Dutiyaṃ."
}