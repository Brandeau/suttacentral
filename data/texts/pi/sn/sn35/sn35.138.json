{
  "_markup_path": "markup/sn/sn35/sn35.138.html",
  "_alt_strings": [
    "en/sujato/sn/sn35/sn35.138.json"
  ],
  "sn35.138:1.1": "Saṃyutta Nikāya 35",
  "sn35.138:2.1": "14. Devadahavagga",
  "sn35.138:3.1": "<span class=\\\"var\\\" title=\\\"palāsasuttaṃ (bj) | palāsinā 1 (pts1)\\\" id=\\\"note207\\\">138. Paṭhamanatumhākasutta</span>",
  "sn35.138:4.1": "“Yaṃ, bhikkhave, na tumhākaṃ taṃ pajahatha.",
  "sn35.138:4.2": "Taṃ vo pahīnaṃ hitāya sukhāya bhavissati.",
  "sn35.138:4.3": "Kiñca, bhikkhave, na tumhākaṃ?",
  "sn35.138:4.4": "Cakkhu, bhikkhave, na tumhākaṃ;",
  "sn35.138:4.5": "taṃ pajahatha.",
  "sn35.138:4.6": "Taṃ vo pahīnaṃ hitāya sukhāya bhavissati … pe …",
  "sn35.138:4.7": "jivhā na tumhākaṃ;",
  "sn35.138:4.8": "taṃ pajahatha.",
  "sn35.138:4.9": "Sā vo pahīnā hitāya sukhāya bhavissati … pe …",
  "sn35.138:4.10": "mano na tumhākaṃ;",
  "sn35.138:4.11": "taṃ pajahatha.",
  "sn35.138:4.12": "So vo pahīno hitāya sukhāya bhavissati.",
  "sn35.138:4.13": "Seyyathāpi, bhikkhave, yaṃ imasmiṃ jetavane tiṇakaṭṭhasākhāpalāsaṃ taṃ jano hareyya vā ḍaheyya vā yathāpaccayaṃ vā kareyya, api nu tumhākaṃ evamassa:",
  "sn35.138:4.14": "‘amhe jano harati vā ḍahati vā yathāpaccayaṃ vā karotī’”ti?",
  "sn35.138:4.15": "“No hetaṃ, bhante”.",
  "sn35.138:4.16": "“Taṃ kissa hetu”?",
  "sn35.138:4.17": "“Na hi no etaṃ, bhante, attā vā attaniyaṃ vā”ti.",
  "sn35.138:4.18": "“Evameva kho, bhikkhave, cakkhu na tumhākaṃ;",
  "sn35.138:4.19": "taṃ pajahatha.",
  "sn35.138:4.20": "Taṃ vo pahīnaṃ hitāya sukhāya bhavissati … pe …",
  "sn35.138:4.21": "jivhā na tumhākaṃ;",
  "sn35.138:4.22": "taṃ pajahatha.",
  "sn35.138:4.23": "Sā vo pahīnā hitāya sukhāya bhavissati … pe …",
  "sn35.138:4.24": "mano na tumhākaṃ;",
  "sn35.138:4.25": "taṃ pajahatha.",
  "sn35.138:4.26": "So vo pahīno hitāya sukhāya bhavissatī”ti.",
  "sn35.138:5.1": "Pañcamaṃ."
}