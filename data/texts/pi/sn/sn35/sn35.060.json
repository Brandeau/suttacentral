{
  "_markup_path": "markup/sn/sn35/sn35.060.html",
  "_alt_strings": [
    "en/sujato/sn/sn35/sn35.060.json"
  ],
  "sn35.60:1.1": "Saṃyutta Nikāya 35",
  "sn35.60:2.1": "6. Avijjāvagga",
  "sn35.60:3.1": "<span class=\\\"var\\\" title=\\\"sabbūpādānapariññāsuttaṃ (bj) | tathāuparipi pariññā (pts1)\\\" id=\\\"note52\\\">60. Sabbupādānapariññāsutta</span>",
  "sn35.60:4.1": "“Sabbupādānapariññāya vo, bhikkhave, dhammaṃ desessāmi.",
  "sn35.60:4.2": "Taṃ suṇātha.",
  "sn35.60:4.3": "Katamo ca, bhikkhave, <span class=\\\"var\\\" title=\\\"sabbūpādānapariññāya (bj)\\\" id=\\\"note53\\\">sabbupādānapariññāya</span> dhammo?<span class=\\\"cross\\\" title=\\\"^mn18#9 [Madhupiṇḍikasutta] | ^mnd11#85 [Kalahavivādasuttaniddesa]\\\" id=\\\"note54\\\">*</span>",
  "sn35.60:4.4": "Cakkhuñca paṭicca rūpe ca uppajjati cakkhuviññāṇaṃ.",
  "sn35.60:4.5": "Tiṇṇaṃ saṅgati phasso.",
  "sn35.60:4.6": "Phassapaccayā vedanā.",
  "sn35.60:4.7": "Evaṃ passaṃ, bhikkhave, sutavā ariyasāvako cakkhusmimpi nibbindati, rūpesupi nibbindati, cakkhuviññāṇepi nibbindati, cakkhusamphassepi nibbindati, vedanāyapi nibbindati.",
  "sn35.60:4.8": "Nibbindaṃ virajjati;",
  "sn35.60:4.9": "virāgā vimuccati;",
  "sn35.60:4.10": "<span class=\\\"var\\\" title=\\\"vimokkha (s1-3, km) | vimokkhaṃ (mr)\\\" id=\\\"note55\\\">vimokkhā</span> ‘pariññātaṃ me upādānan’ti pajānāti.",
  "sn35.60:4.11": "Sotañca paṭicca sadde ca uppajjati …",
  "sn35.60:4.12": "ghānañca paṭicca gandhe ca …",
  "sn35.60:4.13": "jivhañca paṭicca rase ca …",
  "sn35.60:4.14": "kāyañca paṭicca phoṭṭhabbe ca …",
  "sn35.60:4.15": "manañca paṭicca dhamme ca uppajjati manoviññāṇaṃ.",
  "sn35.60:4.16": "Tiṇṇaṃ saṅgati phasso.",
  "sn35.60:4.17": "Phassapaccayā vedanā.",
  "sn35.60:4.18": "Evaṃ passaṃ, bhikkhave, sutavā ariyasāvako manasmimpi nibbindati, dhammesupi nibbindati, manoviññāṇepi nibbindati, manosamphassepi nibbindati, vedanāyapi nibbindati.",
  "sn35.60:4.19": "Nibbindaṃ virajjati;",
  "sn35.60:4.20": "virāgā vimuccati;",
  "sn35.60:4.21": "vimokkhā ‘pariññātaṃ me upādānan’ti pajānāti.",
  "sn35.60:4.22": "Ayaṃ kho, bhikkhave, sabbupādānapariññāya dhammo”ti.",
  "sn35.60:5.1": "Aṭṭhamaṃ."
}