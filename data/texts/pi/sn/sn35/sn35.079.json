{
  "_markup_path": "markup/sn/sn35/sn35.079.html",
  "_alt_strings": [
    "en/sujato/sn/sn35/sn35.079.json"
  ],
  "sn35.79:1.1": "Saṃyutta Nikāya 35",
  "sn35.79:2.1": "8. Gilānavagga",
  "sn35.79:3.1": "<span class=\\\"var\\\" title=\\\"avijjāsuttaṃ (bj) | avijjā 1 (pts1)\\\" id=\\\"note79\\\">79. Paṭhamaavijjāpahānasutta</span>",
  "sn35.79:4.1": "Atha kho aññataro bhikkhu yena bhagavā tenupasaṅkami … pe …",
  "sn35.79:4.2": "ekamantaṃ nisinno kho so bhikkhu bhagavantaṃ etadavoca:",
  "sn35.79:4.3": "“atthi nu kho, bhante, eko dhammo yassa pahānā bhikkhuno avijjā pahīyati, vijjā uppajjatī”ti?",
  "sn35.79:5.1": "“Atthi kho, bhikkhu, eko dhammo yassa pahānā bhikkhuno avijjā pahīyati, vijjā uppajjatī”ti.",
  "sn35.79:6.1": "“Katamo pana, bhante, eko dhammo yassa pahānā bhikkhuno avijjā pahīyati, vijjā uppajjatī”ti?",
  "sn35.79:7.1": "“Avijjā kho, bhikkhu, eko dhammo yassa pahānā bhikkhuno avijjā pahīyati, vijjā uppajjatī”ti.",
  "sn35.79:8.1": "“Kathaṃ pana, bhante, jānato, kathaṃ passato bhikkhuno avijjā pahīyati, vijjā uppajjatī”ti?",
  "sn35.79:9.1": "“Cakkhuṃ kho, bhikkhu, aniccato jānato passato bhikkhuno avijjā pahīyati, vijjā uppajjati.",
  "sn35.79:9.2": "Rūpe …",
  "sn35.79:9.3": "cakkhuviññāṇaṃ …",
  "sn35.79:9.4": "cakkhusamphassaṃ …",
  "sn35.79:9.5": "yampidaṃ, cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccato jānato passato bhikkhuno avijjā pahīyati, vijjā uppajjati … pe …",
  "sn35.79:9.6": "manaṃ aniccato jānato passato bhikkhuno avijjā pahīyati, vijjā uppajjati.",
  "sn35.79:9.7": "Dhamme …",
  "sn35.79:9.8": "manoviññāṇaṃ …",
  "sn35.79:9.9": "manosamphassaṃ …",
  "sn35.79:9.10": "yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccato jānato passato bhikkhuno avijjā pahīyati, vijjā uppajjati.",
  "sn35.79:9.11": "Evaṃ kho, bhikkhu, jānato evaṃ passato bhikkhuno avijjā pahīyati, vijjā uppajjatī”ti.",
  "sn35.79:10.1": "Chaṭṭhaṃ."
}