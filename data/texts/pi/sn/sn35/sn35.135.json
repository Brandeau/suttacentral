{
  "_markup_path": "markup/sn/sn35/sn35.135.html",
  "_alt_strings": [
    "en/sujato/sn/sn35/sn35.135.json"
  ],
  "sn35.135:1.1": "Saṃyutta Nikāya 35",
  "sn35.135:2.1": "14. Devadahavagga",
  "sn35.135:3.1": "<span class=\\\"var\\\" title=\\\"saṅgayha (pts1)\\\" id=\\\"note199\\\">135. Khaṇasutta</span>",
  "sn35.135:4.1": "<span class=\\\"cross\\\" title=\\\"^ne6#446 [Sāsanapaṭṭhāna] | ^pe2#97 [Sāsanapaṭṭhānadutiyabhūmi]\\\" id=\\\"note200\\\">*</span> “Lābhā vo, bhikkhave, suladdhaṃ vo, bhikkhave, khaṇo vo paṭiladdho brahmacariyavāsāya.",
  "sn35.135:4.2": "Diṭṭhā mayā, bhikkhave, chaphassāyatanikā nāma nirayā.",
  "sn35.135:4.3": "Tattha yaṃ kiñci cakkhunā rūpaṃ passati aniṭṭharūpaṃyeva passati, no iṭṭharūpaṃ;",
  "sn35.135:4.4": "akantarūpaṃyeva passati, no kantarūpaṃ;",
  "sn35.135:4.5": "amanāparūpaṃyeva passati, no manāparūpaṃ.",
  "sn35.135:4.6": "Yaṃ kiñci sotena saddaṃ suṇāti … pe …",
  "sn35.135:4.7": "yaṃ kiñci ghānena gandhaṃ ghāyati … pe …",
  "sn35.135:4.8": "yaṃ kiñci jivhāya rasaṃ sāyati … pe …",
  "sn35.135:4.9": "yaṃ kiñci kāyena phoṭṭhabbaṃ phusati … pe …",
  "sn35.135:4.10": "yaṃ kiñci manasā dhammaṃ vijānāti aniṭṭharūpaṃyeva vijānāti, no iṭṭharūpaṃ;",
  "sn35.135:4.11": "akantarūpaṃyeva vijānāti, no kantarūpaṃ;",
  "sn35.135:4.12": "amanāparūpaṃyeva vijānāti, no manāparūpaṃ.",
  "sn35.135:4.13": "Lābhā vo, bhikkhave, suladdhaṃ vo, bhikkhave, khaṇo vo paṭiladdho brahmacariyavāsāya.",
  "sn35.135:4.14": "Diṭṭhā mayā, bhikkhave, chaphassāyatanikā nāma saggā.",
  "sn35.135:4.15": "Tattha yaṃ kiñci cakkhunā rūpaṃ passati iṭṭharūpaṃyeva passati, no aniṭṭharūpaṃ;",
  "sn35.135:4.16": "kantarūpaṃyeva passati, no akantarūpaṃ;",
  "sn35.135:4.17": "manāparūpaṃyeva passati, no amanāparūpaṃ … pe …",
  "sn35.135:4.18": "yaṃ kiñci jivhāya rasaṃ sāyati … pe …",
  "sn35.135:4.19": "yaṃ kiñci manasā dhammaṃ vijānāti iṭṭharūpaṃyeva vijānāti, no aniṭṭharūpaṃ;",
  "sn35.135:4.20": "kantarūpaṃyeva vijānāti, no akantarūpaṃ;",
  "sn35.135:4.21": "manāparūpaṃyeva vijānāti, no amanāparūpaṃ.",
  "sn35.135:4.22": "Lābhā vo, bhikkhave, suladdhaṃ vo, bhikkhave, khaṇo vo paṭiladdho brahmacariyavāsāyā”ti.",
  "sn35.135:5.1": "Dutiyaṃ."
}