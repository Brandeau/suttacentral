{
  "_markup_path": "markup/sn/sn35/sn35.136.html",
  "_alt_strings": [
    "en/sujato/sn/sn35/sn35.136.json"
  ],
  "sn35.136:1.1": "Saṃyutta Nikāya 35",
  "sn35.136:2.1": "14. Devadahavagga",
  "sn35.136:3.1": "<span class=\\\"var\\\" title=\\\"sagayhasuttaṃ (bj) | agayha (pts1)\\\" id=\\\"note201\\\">136. Paṭhamarūpārāmasutta</span>",
  "sn35.136:4.1": "“Rūpārāmā, bhikkhave, devamanussā rūparatā rūpasammuditā.",
  "sn35.136:4.2": "Rūpavipariṇāmavirāganirodhā dukkhā, bhikkhave, devamanussā viharanti.",
  "sn35.136:4.3": "Saddārāmā, bhikkhave, devamanussā saddaratā saddasammuditā.",
  "sn35.136:4.4": "Saddavipariṇāmavirāganirodhā dukkhā, bhikkhave, devamanussā viharanti.",
  "sn35.136:4.5": "Gandhārāmā …",
  "sn35.136:4.6": "rasārāmā …",
  "sn35.136:4.7": "phoṭṭhabbārāmā …",
  "sn35.136:4.8": "dhammārāmā, bhikkhave, devamanussā dhammaratā dhammasammuditā.",
  "sn35.136:4.9": "Dhammavipariṇāmavirāganirodhā dukkhā, bhikkhave, devamanussā viharanti.",
  "sn35.136:4.10": "Tathāgato ca kho, bhikkhave, arahaṃ sammāsambuddho rūpānaṃ samudayañca atthaṅgamañca assādañca ādīnavañca nissaraṇañca yathābhūtaṃ viditvā na rūpārāmo na rūparato na rūpasammudito.",
  "sn35.136:4.11": "Rūpavipariṇāmavirāganirodhā sukho, bhikkhave, tathāgato viharati.",
  "sn35.136:4.12": "Saddānaṃ …",
  "sn35.136:4.13": "gandhānaṃ …",
  "sn35.136:4.14": "rasānaṃ …",
  "sn35.136:4.15": "phoṭṭhabbānaṃ …",
  "sn35.136:4.16": "dhammānaṃ samudayañca atthaṅgamañca assādañca ādīnavañca nissaraṇañca yathābhūtaṃ viditvā na dhammārāmo, na dhammarato, na dhammasammudito.",
  "sn35.136:4.17": "Dhammavipariṇāmavirāganirodhā sukho, bhikkhave, tathāgato viharati”.",
  "sn35.136:4.18": "Idamavoca bhagavā.",
  "sn35.136:4.19": "Idaṃ vatvāna sugato athāparaṃ etadavoca satthā:",
  "sn35.136:5.1": "<span class=\\\"cross\\\" title=\\\"^snp3.12#855 [Dvayatānupassanāsutta]\\\" id=\\\"note202\\\">*</span> <a class=\\\"sc\\\" id=\\\"2\\\"></a>“Rūpā saddā rasā gandhā,",
  "sn35.136:5.2": "phassā dhammā ca kevalā;",
  "sn35.136:5.3": "Iṭṭhā kantā manāpā ca,",
  "sn35.136:5.4": "yāvatatthīti vuccati.",
  "sn35.136:6.1": "Sadevakassa lokassa,",
  "sn35.136:6.2": "ete vo sukhasammatā;",
  "sn35.136:6.3": "Yattha cete nirujjhanti,",
  "sn35.136:6.4": "taṃ tesaṃ dukkhasammataṃ.",
  "sn35.136:7.1": "<span class=\\\"var\\\" title=\\\"sukhanti (bj) | sukhaṃ ca (s1-3)\\\" id=\\\"note203\\\">Sukhaṃ</span> diṭṭhamariyebhi,",
  "sn35.136:7.2": "sakkāyassa nirodhanaṃ;",
  "sn35.136:7.3": "Paccanīkamidaṃ hoti,",
  "sn35.136:7.4": "sabbalokena passataṃ.",
  "sn35.136:8.1": "Yaṃ pare sukhato āhu,",
  "sn35.136:8.2": "tadariyā āhu dukkhato;",
  "sn35.136:8.3": "Yaṃ pare dukkhato āhu,",
  "sn35.136:8.4": "tadariyā sukhato vidū.",
  "sn35.136:9.1": "Passa dhammaṃ durājānaṃ,",
  "sn35.136:9.2": "sammūḷhettha aviddasu;",
  "sn35.136:9.3": "Nivutānaṃ tamo hoti,",
  "sn35.136:9.4": "andhakāro apassataṃ.",
  "sn35.136:10.1": "Satañca vivaṭaṃ hoti,",
  "sn35.136:10.2": "āloko passatāmiva;",
  "sn35.136:10.3": "Santike na vijānanti,",
  "sn35.136:10.4": "<span class=\\\"var\\\" title=\\\"magā (bj) | mahā (pts1)\\\" id=\\\"note204\\\">maggā</span> dhammassa akovidā.",
  "sn35.136:11.1": "Bhavarāgaparetebhi,",
  "sn35.136:11.2": "<span class=\\\"var\\\" title=\\\"bhavasotānusāribhi (bj, s1-3, km, pts1)\\\" id=\\\"note205\\\">bhavarāgānusārībhi</span>;",
  "sn35.136:11.3": "Māradheyyānupannehi,",
  "sn35.136:11.4": "nāyaṃ dhammo susambudho.",
  "sn35.136:12.1": "Ko nu aññatra mariyebhi,",
  "sn35.136:12.2": "Padaṃ sambuddhumarahati;",
  "sn35.136:12.3": "Yaṃ padaṃ sammadaññāya,",
  "sn35.136:12.4": "Parinibbanti anāsavā”ti.",
  "sn35.136:13.1": "Tatiyaṃ."
}