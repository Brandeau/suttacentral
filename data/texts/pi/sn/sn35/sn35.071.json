{
  "_markup_path": "markup/sn/sn35/sn35.071.html",
  "_alt_strings": [
    "en/sujato/sn/sn35/sn35.071.json"
  ],
  "sn35.71:1.1": "Saṃyutta Nikāya 35",
  "sn35.71:2.1": "7. Migajālavagga",
  "sn35.71:3.1": "<span class=\\\"var\\\" title=\\\"chaphassāyatanikā 1 (pts1)\\\" id=\\\"note67\\\">71. Paṭhamachaphassāyatanasutta</span>",
  "sn35.71:4.1": "“Yo hi koci, bhikkhave, bhikkhu channaṃ phassāyatanānaṃ samudayañca atthaṅgamañca assādañca ādīnavañca nissaraṇañca yathābhūtaṃ nappajānāti.",
  "sn35.71:4.2": "Avusitaṃ tena brahmacariyaṃ, ārakā so imasmā dhammavinayā”ti.",
  "sn35.71:5.1": "Evaṃ vutte, aññataro bhikkhu bhagavantaṃ etadavoca:",
  "sn35.71:5.2": "“etthāhaṃ, bhante, <span class=\\\"var\\\" title=\\\"anassāsiṃ (bj, pts1) | anassāsaṃ (s1-3, km)\\\" id=\\\"note68\\\">anassasaṃ</span>.",
  "sn35.71:5.3": "Ahañhi, bhante, channaṃ phassāyatanānaṃ samudayañca atthaṅgamañca assādañca ādīnavañca nissaraṇañca yathābhūtaṃ nappajānāmī”ti.",
  "sn35.71:6.1": "“Taṃ kiṃ maññasi, bhikkhu, cakkhuṃ ‘etaṃ mama, esohamasmi, eso me attā’ti samanupassasī”ti?",
  "sn35.71:7.1": "“No hetaṃ, bhante”.",
  "sn35.71:8.1": "“Sādhu, bhikkhu, ettha ca te, bhikkhu, cakkhu ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya sudiṭṭhaṃ bhavissati.",
  "sn35.71:8.2": "Esevanto dukkhassa … pe …",
  "sn35.71:8.3": "jivhaṃ ‘etaṃ mama, esohamasmi, eso me attā’ti samanupassasī”ti?",
  "sn35.71:9.1": "“No hetaṃ, bhante”.",
  "sn35.71:10.1": "“Sādhu, bhikkhu, ettha ca te, bhikkhu, jivhā ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya sudiṭṭhaṃ bhavissati.",
  "sn35.71:10.2": "Esevanto dukkhassa … pe …",
  "sn35.71:10.3": "manaṃ ‘etaṃ mama, esohamasmi, eso me attā’ti samanupassasī”ti?",
  "sn35.71:11.1": "“No hetaṃ, bhante”.",
  "sn35.71:12.1": "“Sādhu, bhikkhu, ettha ca te, bhikkhu, mano ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya sudiṭṭhaṃ bhavissati.",
  "sn35.71:12.2": "Esevanto dukkhassā”ti.",
  "sn35.71:13.1": "Navamaṃ."
}