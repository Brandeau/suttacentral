{
  "_markup_path": "markup/sn/sn35/sn35.023.html",
  "_alt_strings": [
    "en/sujato/sn/sn35/sn35.023.json"
  ],
  "sn35.23:1.1": "Saṃyutta Nikāya 35",
  "sn35.23:2.1": "3. Sabbavagga",
  "sn35.23:3.1": "23. Sabbasutta",
  "sn35.23:4.1": "Sāvatthinidānaṃ.",
  "sn35.23:4.2": "“Sabbaṃ vo, bhikkhave, <span class=\\\"var\\\" title=\\\"desissāmi (bj, s1-3, pts1)\\\" id=\\\"note28\\\">desessāmi</span>.",
  "sn35.23:4.3": "Taṃ suṇātha.",
  "sn35.23:4.4": "Kiñca, bhikkhave, sabbaṃ?",
  "sn35.23:4.5": "Cakkhuñceva rūpā ca, <span class=\\\"var\\\" title=\\\"sotañceva (?)\\\" id=\\\"note29\\\">sotañca</span> saddā ca, ghānañca gandhā ca, jivhā ca rasā ca, kāyo ca phoṭṭhabbā ca, mano ca dhammā ca—",
  "sn35.23:4.6": "idaṃ vuccati, bhikkhave, sabbaṃ.",
  "sn35.23:4.7": "Yo, bhikkhave, evaṃ vadeyya:",
  "sn35.23:4.8": "‘ahametaṃ sabbaṃ paccakkhāya aññaṃ sabbaṃ paññāpessāmī’ti, tassa <span class=\\\"var\\\" title=\\\"vācāvatthurevassa (bj, pts1) | vācā vatthudevassa (s1-3, km)\\\" id=\\\"note30\\\">vācāvatthukamevassa</span>;",
  "sn35.23:4.9": "puṭṭho ca na sampāyeyya, uttariñca vighātaṃ āpajjeyya.",
  "sn35.23:4.10": "Taṃ kissa hetu?",
  "sn35.23:4.11": "Yathā taṃ, bhikkhave, avisayasmin”ti.",
  "sn35.23:5.1": "Paṭhamaṃ."
}