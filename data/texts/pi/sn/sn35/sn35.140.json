{
  "_markup_path": "markup/sn/sn35/sn35.140.html",
  "_alt_strings": [
    "en/sujato/sn/sn35/sn35.140.json"
  ],
  "sn35.140:1.1": "Saṃyutta Nikāya 35",
  "sn35.140:2.1": "14. Devadahavagga",
  "sn35.140:3.1": "<span class=\\\"var\\\" title=\\\"ajjhattaaniccasuttaṃ (bj) | hetunā ajjhatta 1 (pts1)\\\" id=\\\"note209\\\">140. Ajjhattaaniccahetusutta</span>",
  "sn35.140:4.1": "“Cakkhuṃ, bhikkhave, aniccaṃ.",
  "sn35.140:4.2": "Yopi hetu, yopi paccayo cakkhussa uppādāya, sopi anicco.",
  "sn35.140:4.3": "Aniccasambhūtaṃ, bhikkhave, cakkhu kuto niccaṃ bhavissati … pe …",
  "sn35.140:4.4": "jivhā aniccā.",
  "sn35.140:4.5": "Yopi hetu, yopi paccayo jivhāya uppādāya sopi anicco.",
  "sn35.140:4.6": "Aniccasambhūtā, bhikkhave, jivhā kuto niccā bhavissati … pe …",
  "sn35.140:4.7": "mano anicco.",
  "sn35.140:4.8": "Yopi, bhikkhave, hetu yopi paccayo manassa uppādāya, sopi anicco.",
  "sn35.140:4.9": "Aniccasambhūto, bhikkhave, mano kuto nicco bhavissati.",
  "sn35.140:4.10": "Evaṃ passaṃ, bhikkhave, sutavā ariyasāvako cakkhusmimpi nibbindati … pe …",
  "sn35.140:4.11": "jivhāyapi nibbindati … pe …",
  "sn35.140:4.12": "manasmimpi nibbindati, nibbindaṃ virajjati;",
  "sn35.140:4.13": "virāgā vimuccati;",
  "sn35.140:4.14": "vimuttasmiṃ vimuttamiti ñāṇaṃ hoti.",
  "sn35.140:4.15": "‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti.",
  "sn35.140:5.1": "Sattamaṃ."
}