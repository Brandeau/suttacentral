{
  "_markup_path": "markup/sn/sn35/sn35.032.html",
  "_alt_strings": [
    "en/sujato/sn/sn35/sn35.032.json"
  ],
  "sn35.32:1.1": "Saṃyutta Nikāya 35",
  "sn35.32:2.1": "3. Sabbavagga",
  "sn35.32:3.1": "<span class=\\\"var\\\" title=\\\"dutiyasappāyapaṭipadāsuttaṃ (bj) | sappāya 2 (pts1)\\\" id=\\\"note43\\\">32. Dutiyasamugghātasappāyasutta</span>",
  "sn35.32:4.1": "“Sabbamaññitasamugghātasappāyaṃ vo, bhikkhave, paṭipadaṃ desessāmi.",
  "sn35.32:4.2": "Taṃ suṇātha.",
  "sn35.32:4.3": "Katamā ca sā, bhikkhave, sabbamaññitasamugghātasappāyā paṭipadā?",
  "sn35.32:5.1": "Taṃ kiṃ maññatha, bhikkhave, cakkhu niccaṃ vā aniccaṃ vā”ti?",
  "sn35.32:6.1": "“Aniccaṃ, bhante”.",
  "sn35.32:7.1": "“Yaṃ panāniccaṃ dukkhaṃ vā taṃ sukhaṃ vā”ti?",
  "sn35.32:8.1": "“Dukkhaṃ, bhante”.",
  "sn35.32:9.1": "“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ:",
  "sn35.32:9.2": "‘etaṃ mama, esohamasmi, eso me attā’”ti?",
  "sn35.32:10.1": "“No hetaṃ bhante”.",
  "sn35.32:11.1": "“Rūpā … pe …",
  "sn35.32:11.2": "cakkhuviññāṇaṃ …",
  "sn35.32:11.3": "cakkhusamphasso nicco vā anicco vā”ti?",
  "sn35.32:12.1": "“Anicco, bhante” … pe ….",
  "sn35.32:13.1": "“Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi niccaṃ vā aniccaṃ vā”ti?",
  "sn35.32:14.1": "“Aniccaṃ, bhante”.",
  "sn35.32:15.1": "“Yaṃ panāniccaṃ dukkhaṃ vā taṃ sukhaṃ vā”ti?",
  "sn35.32:16.1": "“Dukkhaṃ, bhante”.",
  "sn35.32:17.1": "“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ:",
  "sn35.32:17.2": "‘etaṃ mama, esohamasmi, eso me attā’”ti?",
  "sn35.32:18.1": "“No hetaṃ, bhante” … pe ….",
  "sn35.32:19.1": "“Jivhā niccā vā aniccā vā”ti?",
  "sn35.32:20.1": "“Aniccā, bhante” … pe ….",
  "sn35.32:21.1": "“Rasā …",
  "sn35.32:21.2": "jivhāviññāṇaṃ …",
  "sn35.32:21.3": "jivhāsamphasso … pe …",
  "sn35.32:21.4": "yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi niccaṃ vā aniccaṃ vā”ti?",
  "sn35.32:22.1": "“Aniccaṃ, bhante” … pe …",
  "sn35.32:22.2": "dhammā …",
  "sn35.32:22.3": "manoviññāṇaṃ …",
  "sn35.32:22.4": "manosamphasso nicco vā anicco vā”ti?",
  "sn35.32:23.1": "“Anicco, bhante”.",
  "sn35.32:24.1": "“Yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi niccaṃ vā aniccaṃ vā”ti?",
  "sn35.32:25.1": "“Aniccaṃ, bhante”.",
  "sn35.32:26.1": "“Yaṃ panāniccaṃ dukkhaṃ vā taṃ sukhaṃ vā”ti?",
  "sn35.32:27.1": "“Dukkhaṃ bhante”.",
  "sn35.32:28.1": "“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ:",
  "sn35.32:28.2": "‘etaṃ mama, esohamasmi, eso me attā’”ti?",
  "sn35.32:29.1": "“No hetaṃ, bhante”.",
  "sn35.32:30.1": "“Evaṃ passaṃ, bhikkhave, sutavā ariyasāvako cakkhusmimpi nibbindati, rūpesupi nibbindati, cakkhuviññāṇepi nibbindati, cakkhusamphassepi nibbindati.",
  "sn35.32:30.2": "Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati … pe …",
  "sn35.32:30.3": "jivhāyapi nibbindati, rasesupi … pe …",
  "sn35.32:30.4": "yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati … pe ….",
  "sn35.32:30.5": "Manasmimpi nibbindati, dhammesupi nibbindati, manoviññāṇepi nibbindati, manosamphassepi nibbindati.",
  "sn35.32:30.6": "Yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.",
  "sn35.32:30.7": "Nibbindaṃ virajjati;",
  "sn35.32:30.8": "virāgā vimuccati;",
  "sn35.32:30.9": "vimuttasmiṃ vimuttamiti ñāṇaṃ hoti.",
  "sn35.32:30.10": "‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāti.",
  "sn35.32:30.11": "Ayaṃ kho sā, bhikkhave, sabbamaññitasamugghātasappāyā paṭipadā”ti.",
  "sn35.32:31.1": "Dasamaṃ.",
  "sn35.32:32.1": "Sabbavaggo tatiyo.",
  "sn35.32:33.1": "Sabbañca dvepi pahānā,",
  "sn35.32:33.2": "parijānāpare duve;",
  "sn35.32:33.3": "Ādittaṃ addhabhūtañca,",
  "sn35.32:33.4": "sāruppā dve ca sappāyā;",
  "sn35.32:33.5": "Vaggo tena pavuccatīti."
}