{
  "_markup_path": "markup/sn/sn35/sn35.114.html",
  "_alt_strings": [
    "en/sujato/sn/sn35/sn35.114.json"
  ],
  "sn35.114:1.1": "Saṃyutta Nikāya 35",
  "sn35.114:2.1": "12. Lokakāmaguṇavagga",
  "sn35.114:3.1": "114. Paṭhamamārapāsasutta",
  "sn35.114:4.1": "<span class=\\\"cross\\\" title=\\\"^mnd2#2 [Guhaṭṭhakasuttaniddesa]\\\" id=\\\"note147\\\">*</span> <a class=\\\"sc\\\" id=\\\"1\\\"></a>“Santi, bhikkhave, cakkhuviññeyyā rūpā, iṭṭhā kantā manāpā piyarūpā kāmūpasaṃhitā rajanīyā.",
  "sn35.114:4.2": "Tañce bhikkhu abhinandati abhivadati ajjhosāya tiṭṭhati—",
  "sn35.114:4.3": "ayaṃ vuccati, bhikkhave, bhikkhu āvāsagato mārassa, mārassa <span class=\\\"var\\\" title=\\\"vasagato (bj-a, s-a)\\\" id=\\\"note148\\\">vasaṃ gato</span>, paṭimukkassa mārapāso.",
  "sn35.114:4.4": "Baddho so mārabandhanena yathākāmakaraṇīyo pāpimato … pe ….",
  "sn35.114:5.1": "Santi, bhikkhave, jivhāviññeyyā rasā, iṭṭhā kantā manāpā piyarūpā kāmūpasaṃhitā rajanīyā.",
  "sn35.114:5.2": "Tañce bhikkhu abhinandati abhivadati ajjhosāya tiṭṭhati—",
  "sn35.114:5.3": "ayaṃ vuccati, bhikkhave, bhikkhu āvāsagato mārassa, mārassa vasaṃ gato, paṭimukkassa mārapāso.",
  "sn35.114:5.4": "Baddho so mārabandhanena … pe ….",
  "sn35.114:6.1": "Santi, bhikkhave, manoviññeyyā dhammā, iṭṭhā kantā manāpā piyarūpā kāmūpasaṃhitā rajanīyā.",
  "sn35.114:6.2": "Tañce bhikkhu abhinandati abhivadati ajjhosāya tiṭṭhati—",
  "sn35.114:6.3": "ayaṃ vuccati, bhikkhave, bhikkhu āvāsagato mārassa, mārassa vasaṃ gato, paṭimukkassa mārapāso.",
  "sn35.114:6.4": "Baddho so mārabandhanena yathākāmakaraṇīyo pāpimato … pe …",
  "sn35.114:7.1": "Santi ca kho, bhikkhave, cakkhuviññeyyā rūpā, iṭṭhā kantā manāpā piyarūpā kāmūpasaṃhitā rajanīyā.",
  "sn35.114:7.2": "Tañce bhikkhu nābhinandati nābhivadati nājjhosāya tiṭṭhati—",
  "sn35.114:7.3": "ayaṃ vuccati, bhikkhave, bhikkhu nāvāsagato mārassa, na mārassa vasaṃ gato, ummukkassa mārapāso.",
  "sn35.114:7.4": "Mutto so mārabandhanena na yathākāmakaraṇīyo pāpimato … pe ….",
  "sn35.114:8.1": "Santi, bhikkhave, jivhāviññeyyā rasā, iṭṭhā kantā manāpā piyarūpā kāmūpasaṃhitā rajanīyā.",
  "sn35.114:8.2": "Tañce bhikkhu nābhinandati nābhivadati nājjhosāya tiṭṭhati—",
  "sn35.114:8.3": "ayaṃ vuccati, bhikkhave, bhikkhu nāvāsagato mārassa, na mārassa vasaṃ gato, ummukkassa mārapāso.",
  "sn35.114:8.4": "Mutto so mārabandhanena na yathākāmakaraṇīyo pāpimato … pe ….",
  "sn35.114:9.1": "Santi, bhikkhave, manoviññeyyā dhammā, iṭṭhā kantā manāpā piyarūpā kāmūpasaṃhitā rajanīyā.",
  "sn35.114:9.2": "Tañce bhikkhu nābhinandati nābhivadati nājjhosāya tiṭṭhati—",
  "sn35.114:9.3": "ayaṃ vuccati, bhikkhave, bhikkhu nāvāsagato mārassa, na mārassa vasaṃ gato, ummukkassa mārapāso.",
  "sn35.114:9.4": "Mutto so mārabandhanena na yathākāmakaraṇīyo pāpimato”ti.",
  "sn35.114:10.1": "Paṭhamaṃ."
}