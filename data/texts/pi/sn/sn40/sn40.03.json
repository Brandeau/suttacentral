{
  "_markup_path": "markup/sn/sn40/sn40.03.html",
  "_alt_strings": [
    "en/sujato/sn/sn40/sn40.03.json"
  ],
  "sn40.3:1.1": "Saṃyutta Nikāya 40",
  "sn40.3:2.1": "1. Moggallānavagga",
  "sn40.3:3.1": "<span class=\\\"var\\\" title=\\\"sukhasuttaṃ (bj) | sukhena (pts1)\\\" id=\\\"note425\\\">3. Tatiyajhānapañhāsutta</span>",
  "sn40.3:4.1": "“‘Tatiyaṃ jhānaṃ, tatiyaṃ jhānan’ti vuccati.",
  "sn40.3:4.2": "Katamaṃ nu kho tatiyaṃ jhānanti?",
  "sn40.3:4.3": "Tassa mayhaṃ, āvuso, etadahosi—",
  "sn40.3:4.4": "idha bhikkhu pītiyā ca virāgā upekkhako ca viharati sato ca sampajāno sukhañca kāyena paṭisaṃvedeti, yaṃ taṃ ariyā ācikkhanti:",
  "sn40.3:4.5": "‘upekkhako satimā sukhavihārī’ti tatiyaṃ jhānaṃ upasampajja viharati.",
  "sn40.3:4.6": "Idaṃ vuccati tatiyaṃ jhānanti.",
  "sn40.3:4.7": "So khvāhaṃ, āvuso, pītiyā ca virāgā upekkhako ca viharāmi sato ca sampajāno sukhañca kāyena paṭisaṃvedemi.",
  "sn40.3:4.8": "Yaṃ taṃ ariyā ācikkhanti:",
  "sn40.3:4.9": "‘upekkhako satimā sukhavihārī’ti tatiyaṃ jhānaṃ upasampajja viharāmi.",
  "sn40.3:4.10": "Tassa mayhaṃ, āvuso, iminā vihārena viharato pītisahagatā saññāmanasikārā samudācaranti.",
  "sn40.3:5.1": "Atha kho maṃ, āvuso, bhagavā iddhiyā upasaṅkamitvā etadavoca:",
  "sn40.3:5.2": "‘moggallāna, moggallāna.",
  "sn40.3:5.3": "Mā, brāhmaṇa, tatiyaṃ jhānaṃ pamādo, tatiye jhāne cittaṃ saṇṭhapehi, tatiye jhāne cittaṃ ekodiṃ karohi, tatiye jhāne cittaṃ samādahā’ti.",
  "sn40.3:5.4": "So khvāhaṃ, āvuso, aparena samayena pītiyā ca virāgā upekkhako ca viharāmi sato ca sampajāno sukhañca kāyena paṭisaṃvedemi, yaṃ taṃ ariyā ācikkhanti:",
  "sn40.3:5.5": "‘upekkhako satimā sukhavihārī’ti tatiyaṃ jhānaṃ upasampajja vihāsiṃ.",
  "sn40.3:5.6": "Yañhi taṃ āvuso sammā vadamāno vadeyya … pe …",
  "sn40.3:5.7": "mahābhiññataṃ patto”ti.",
  "sn40.3:6.1": "Tatiyaṃ."
}