{
  "_markup_path": "markup/sn/sn52/sn52.10.html",
  "_alt_strings": [
    "en/sujato/sn/sn52/sn52.10.json"
  ],
  "sn52.10:1.1": "Saṃyutta Nikāya 52",
  "sn52.10:2.1": "1. Rahogatavagga",
  "sn52.10:3.1": "<span class=\\\"var\\\" title=\\\"gilānasuttaṃ (bj) | bāḷhagilāyaṃ or gihīnayo (pts1)\\\" id=\\\"note344\\\">10. Bāḷhagilānasutta</span>",
  "sn52.10:4.1": "Ekaṃ samayaṃ āyasmā anuruddho sāvatthiyaṃ viharati andhavanasmiṃ ābādhiko dukkhito bāḷhagilāno.",
  "sn52.10:4.2": "Atha kho sambahulā bhikkhū yenāyasmā anuruddho tenupasaṅkamiṃsu;",
  "sn52.10:4.3": "upasaṅkamitvā āyasmantaṃ anuruddhaṃ etadavocuṃ:",
  "sn52.10:5.1": "“Katamenāyasmato anuruddhassa vihārena viharato uppannā sārīrikā dukkhā vedanā cittaṃ na pariyādāya tiṭṭhantī”ti?",
  "sn52.10:5.2": "“Catūsu kho me, āvuso, satipaṭṭhānesu suppatiṭṭhitacittassa viharato uppannā sārīrikā dukkhā vedanā cittaṃ na pariyādāya tiṭṭhanti.",
  "sn52.10:5.3": "Katamesu catūsu?",
  "sn52.10:5.4": "Idhāhaṃ, āvuso, kāye kāyānupassī viharāmi … pe …",
  "sn52.10:5.5": "vedanāsu … pe …",
  "sn52.10:5.6": "citte … pe …",
  "sn52.10:5.7": "dhammesu dhammānupassī viharāmi ātāpī sampajāno satimā, vineyya loke abhijjhādomanassaṃ—",
  "sn52.10:5.8": "imesu kho me, āvuso, catūsu satipaṭṭhānesu suppatiṭṭhitacittassa viharato uppannā sārīrikā dukkhā vedanā cittaṃ na pariyādāya tiṭṭhantī”ti.",
  "sn52.10:6.1": "Dasamaṃ.",
  "sn52.10:7.1": "Rahogatavaggo paṭhamo.",
  "sn52.10:8.1": "Rahogatena dve vuttā,",
  "sn52.10:8.2": "sutanu kaṇḍakī tayo;",
  "sn52.10:8.3": "Taṇhākkhayasalaḷāgāraṃ,",
  "sn52.10:8.4": "ambapāli ca gilānanti."
}