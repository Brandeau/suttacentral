{
  "_markup_path": "markup/sn/sn48/sn48.019.html",
  "_alt_strings": [
    "en/sujato/sn/sn48/sn48.019.json"
  ],
  "sn48.19:1.1": "Saṃyutta Nikāya 48",
  "sn48.19:2.1": "2. Mudutaravagga",
  "sn48.19:3.1": "<span class=\\\"var\\\" title=\\\"upasanno (pts1)\\\" id=\\\"note228\\\">19. Sampannasutta</span>",
  "sn48.19:4.1": "Atha kho aññataro bhikkhu yena bhagavā tenupasaṅkami;",
  "sn48.19:4.2": "upasaṅkamitvā bhagavantaṃ abhivādetvā ekamantaṃ nisīdi.",
  "sn48.19:4.3": "Ekamantaṃ nisinno kho so bhikkhu bhagavantaṃ etadavoca:",
  "sn48.19:5.1": "“‘Indriyasampanno, indriyasampanno’ti, bhante, vuccati.",
  "sn48.19:5.2": "Kittāvatā nu kho, bhante, indriyasampanno hotī”ti?",
  "sn48.19:5.3": "“Idha, bhikkhu, bhikkhu saddhindriyaṃ bhāveti upasamagāmiṃ sambodhagāmiṃ, vīriyindriyaṃ bhāveti upasamagāmiṃ sambodhagāmiṃ, satindriyaṃ bhāveti upasamagāmiṃ sambodhagāmiṃ, samādhindriyaṃ bhāveti upasamagāmiṃ sambodhagāmiṃ, paññindriyaṃ bhāveti upasamagāmiṃ sambodhagāmiṃ.",
  "sn48.19:5.4": "Ettāvatā kho, bhikkhu, bhikkhu indriyasampanno hotī”ti.",
  "sn48.19:6.1": "Navamaṃ."
}