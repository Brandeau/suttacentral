{
  "_markup_path": "markup/sn/sn48/sn48.027.html",
  "_alt_strings": [
    "en/sujato/sn/sn48/sn48.027.json"
  ],
  "sn48.27:1.1": "Saṃyutta Nikāya 48",
  "sn48.27:2.1": "3. Chaḷindriyavagga",
  "sn48.27:3.1": "<span class=\\\"var\\\" title=\\\"arahatā 1 (pts1)\\\" id=\\\"note242\\\">27. Arahantasutta</span>",
  "sn48.27:4.1": "“Chayimāni, bhikkhave, indriyāni.",
  "sn48.27:4.2": "Katamāni cha?",
  "sn48.27:4.3": "Cakkhundriyaṃ, sotindriyaṃ, ghānindriyaṃ, jivhindriyaṃ, kāyindriyaṃ, manindriyaṃ.",
  "sn48.27:4.4": "Yato kho, bhikkhave, bhikkhu imesaṃ channaṃ indriyānaṃ samudayañca atthaṅgamañca assādañca ādīnavañca nissaraṇañca yathābhūtaṃ viditvā anupādāvimutto hoti—",
  "sn48.27:4.5": "ayaṃ vuccati, bhikkhave, ‘bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto’”ti.",
  "sn48.27:5.1": "Sattamaṃ."
}