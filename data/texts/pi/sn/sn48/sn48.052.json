{
  "_markup_path": "markup/sn/sn48/sn48.052.html",
  "_alt_strings": [
    "en/sujato/sn/sn48/sn48.052.json"
  ],
  "sn48.52:1.1": "Saṃyutta Nikāya 48",
  "sn48.52:2.1": "6. Sūkarakhatavagga",
  "sn48.52:3.1": "<span class=\\\"var\\\" title=\\\"mallakasuttaṃ (bj)\\\" id=\\\"note273\\\">52. Mallikasutta</span>",
  "sn48.52:4.1": "<span class=\\\"evam\\\">Evaṃ me sutaṃ—​</span>",
  "sn48.52:4.2": "ekaṃ samayaṃ bhagavā <span class=\\\"var\\\" title=\\\"mallakesu (bj, s1-3, km) | mallikesu (pts1, mr)\\\" id=\\\"note274\\\">mallesu</span> viharati uruvelakappaṃ nāma mallānaṃ nigamo.",
  "sn48.52:4.3": "Tatra kho bhagavā bhikkhū āmantesi:",
  "sn48.52:4.4": "“yāvakīvañca, bhikkhave, ariyasāvakassa ariyañāṇaṃ na uppannaṃ hoti neva tāva catunnaṃ indriyānaṃ saṇṭhiti hoti, neva tāva catunnaṃ indriyānaṃ avaṭṭhiti hoti.",
  "sn48.52:4.5": "Yato ca kho, bhikkhave, ariyasāvakassa ariyañāṇaṃ uppannaṃ hoti, atha catunnaṃ indriyānaṃ saṇṭhiti hoti, atha catunnaṃ indriyānaṃ avaṭṭhiti hoti.",
  "sn48.52:5.1": "Seyyathāpi, bhikkhave, yāvakīvañca kūṭāgārassa kūṭaṃ na ussitaṃ hoti, neva tāva gopānasīnaṃ saṇṭhiti hoti, neva tāva gopānasīnaṃ avaṭṭhiti hoti.",
  "sn48.52:5.2": "Yato ca kho, bhikkhave, kūṭāgārassa kūṭaṃ ussitaṃ hoti, atha gopānasīnaṃ saṇṭhiti hoti, atha gopānasīnaṃ avaṭṭhiti hoti.",
  "sn48.52:5.3": "Evameva kho, bhikkhave, yāvakīvañca ariyasāvakassa ariyañāṇaṃ na uppannaṃ hoti, neva tāva catunnaṃ indriyānaṃ saṇṭhiti hoti, neva tāva catunnaṃ indriyānaṃ avaṭṭhiti hoti.",
  "sn48.52:5.4": "Yato ca kho, bhikkhave, ariyasāvakassa ariyañāṇaṃ uppannaṃ hoti, atha catunnaṃ indriyānaṃ … pe …",
  "sn48.52:5.5": "avaṭṭhiti hoti.",
  "sn48.52:6.1": "Katamesaṃ catunnaṃ?",
  "sn48.52:6.2": "Saddhindriyassa, vīriyindriyassa, satindriyassa, samādhindriyassa.",
  "sn48.52:6.3": "Paññavato, bhikkhave, ariyasāvakassa tadanvayā saddhā saṇṭhāti, tadanvayaṃ vīriyaṃ saṇṭhāti, tadanvayā sati saṇṭhāti, tadanvayo samādhi saṇṭhātī”ti.",
  "sn48.52:7.1": "Dutiyaṃ."
}