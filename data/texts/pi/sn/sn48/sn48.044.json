{
  "_markup_path": "markup/sn/sn48/sn48.044.html",
  "_alt_strings": [
    "en/sujato/sn/sn48/sn48.044.json"
  ],
  "sn48.44:1.1": "Saṃyutta Nikāya 48",
  "sn48.44:2.1": "5. Jarāvagga",
  "sn48.44:3.1": "44. Pubbakoṭṭhakasutta",
  "sn48.44:4.1": "<span class=\\\"evam\\\">Evaṃ me sutaṃ—​</span>",
  "sn48.44:4.2": "ekaṃ samayaṃ bhagavā sāvatthiyaṃ viharati pubbakoṭṭhake.",
  "sn48.44:4.3": "Tatra kho bhagavā āyasmantaṃ sāriputtaṃ āmantesi:",
  "sn48.44:4.4": "“<span class=\\\"var\\\" title=\\\"saddahāsi (bj, pts1)\\\" id=\\\"note257\\\">saddahasi</span> tvaṃ, sāriputta—",
  "sn48.44:4.5": "saddhindriyaṃ bhāvitaṃ bahulīkataṃ amatogadhaṃ hoti amataparāyaṇaṃ amatapariyosānaṃ … pe …",
  "sn48.44:4.6": "paññindriyaṃ bhāvitaṃ bahulīkataṃ amatogadhaṃ hoti amataparāyaṇaṃ amatapariyosānan”ti?",
  "sn48.44:5.1": "“Na khvāhaṃ ettha, bhante, bhagavato saddhāya gacchāmi—",
  "sn48.44:5.2": "saddhindriyaṃ … pe …",
  "sn48.44:5.3": "paññindriyaṃ bhāvitaṃ bahulīkataṃ amatogadhaṃ hoti amataparāyaṇaṃ amatapariyosānaṃ.",
  "sn48.44:5.4": "Yesañhetaṃ, bhante, aññātaṃ assa adiṭṭhaṃ aviditaṃ asacchikataṃ <span class=\\\"var\\\" title=\\\"apassitaṃ (si, s1-3, km, mr) | aphusitaṃ (pts1)\\\" id=\\\"note258\\\">aphassitaṃ</span> paññāya, te tattha paresaṃ saddhāya gaccheyyuṃ—",
  "sn48.44:5.5": "saddhindriyaṃ … pe …",
  "sn48.44:5.6": "paññindriyaṃ bhāvitaṃ bahulīkataṃ amatogadhaṃ hoti amataparāyaṇaṃ amatapariyosānaṃ.",
  "sn48.44:5.7": "Yesañca kho etaṃ, bhante, ñātaṃ diṭṭhaṃ viditaṃ sacchikataṃ phassitaṃ paññāya, nikkaṅkhā te tattha nibbicikicchā—",
  "sn48.44:5.8": "saddhindriyaṃ … pe …",
  "sn48.44:5.9": "paññindriyaṃ bhāvitaṃ bahulīkataṃ amatogadhaṃ hoti amataparāyaṇaṃ amatapariyosānaṃ.",
  "sn48.44:5.10": "Mayhañca kho etaṃ, bhante, ñātaṃ diṭṭhaṃ viditaṃ sacchikataṃ phassitaṃ paññāya.",
  "sn48.44:5.11": "Nikkaṅkhvāhaṃ tattha nibbicikiccho saddhindriyaṃ … pe …",
  "sn48.44:5.12": "paññindriyaṃ bhāvitaṃ bahulīkataṃ amatogadhaṃ hoti amataparāyaṇaṃ amatapariyosānan”ti.",
  "sn48.44:6.1": "“Sādhu sādhu, sāriputta.",
  "sn48.44:6.2": "Yesañhetaṃ, sāriputta, aññātaṃ assa adiṭṭhaṃ aviditaṃ asacchikataṃ aphassitaṃ paññāya, te tattha paresaṃ saddhāya gaccheyyuṃ—",
  "sn48.44:6.3": "saddhindriyaṃ bhāvitaṃ bahulīkataṃ amatogadhaṃ hoti amataparāyaṇaṃ amatapariyosānaṃ … pe …",
  "sn48.44:6.4": "paññindriyaṃ bhāvitaṃ bahulīkataṃ amatogadhaṃ hoti amataparāyaṇaṃ amatapariyosānaṃ.",
  "sn48.44:6.5": "Yesañca kho etaṃ, sāriputta, ñātaṃ diṭṭhaṃ viditaṃ sacchikataṃ phassitaṃ paññāya, nikkaṅkhā te tattha nibbicikicchā—",
  "sn48.44:6.6": "saddhindriyaṃ bhāvitaṃ bahulīkataṃ amatogadhaṃ hoti amataparāyaṇaṃ amatapariyosānaṃ … pe …",
  "sn48.44:6.7": "paññindriyaṃ bhāvitaṃ bahulīkataṃ amatogadhaṃ hoti amataparāyaṇaṃ amatapariyosānan”ti.",
  "sn48.44:7.1": "Catutthaṃ."
}