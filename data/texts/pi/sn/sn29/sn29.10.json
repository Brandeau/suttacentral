{
  "_markup_path": "markup/sn/sn29/sn29.10.html",
  "_alt_strings": [
    "en/sujato/sn/sn29/sn29.10.json"
  ],
  "sn29.10:1.1": "Saṃyutta Nikāya 29",
  "sn29.10:2.1": "1. Nāgavagga",
  "sn29.10:3.1": "<span class=\\\"var\\\" title=\\\"tassa sutam 4 (pts1)\\\" id=\\\"note312\\\">10. Catutthasutasutta</span>",
  "sn29.10:4.1": "Sāvatthinidānaṃ.",
  "sn29.10:4.2": "Ekamantaṃ nisinno kho so bhikkhu bhagavantaṃ etadavoca:",
  "sn29.10:4.3": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā opapātikānaṃ nāgānaṃ sahabyataṃ upapajjatī”ti?",
  "sn29.10:5.1": "“Idha, bhikkhu, ekacco kāyena dvayakārī hoti, vācāya dvayakārī, manasā dvayakārī.",
  "sn29.10:5.2": "Tassa sutaṃ hoti:",
  "sn29.10:5.3": "‘opapātikā nāgā dīghāyukā vaṇṇavanto sukhabahulā’ti.",
  "sn29.10:5.4": "Tassa evaṃ hoti:",
  "sn29.10:5.5": "‘aho vatāhaṃ kāyassa bhedā paraṃ maraṇā opapātikānaṃ nāgānaṃ sahabyataṃ upapajjeyyan’ti.",
  "sn29.10:5.6": "So kāyassa bhedā paraṃ maraṇā opapātikānaṃ nāgānaṃ sahabyataṃ upapajjati.",
  "sn29.10:5.7": "Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā opapātikānaṃ nāgānaṃ sahabyataṃ upapajjatī”ti.",
  "sn29.10:6.1": "Dasamaṃ."
}