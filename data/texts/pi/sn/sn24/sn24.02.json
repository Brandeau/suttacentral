{
  "_markup_path": "markup/sn/sn24/sn24.02.html",
  "_alt_strings": [
    "en/sujato/sn/sn24/sn24.02.json"
  ],
  "sn24.2:1.1": "Saṃyutta Nikāya 24",
  "sn24.2:2.1": "1. Sotāpattivagga",
  "sn24.2:3.1": "2. Etaṃmamasutta",
  "sn24.2:4.1": "Sāvatthinidānaṃ.",
  "sn24.2:4.2": "“Kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati:",
  "sn24.2:4.3": "‘etaṃ mama, esohamasmi, eso me attā’”ti?",
  "sn24.2:4.4": "“Bhagavaṃmūlakā no, bhante, dhammā … pe …",
  "sn24.2:4.5": "“rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati:",
  "sn24.2:4.6": "‘etaṃ mama, esohamasmi, eso me attā’ti.",
  "sn24.2:4.7": "Vedanāya sati … pe …",
  "sn24.2:4.8": "saññāya sati …",
  "sn24.2:4.9": "saṅkhāresu sati …",
  "sn24.2:4.10": "viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati:",
  "sn24.2:4.11": "‘etaṃ mama, esohamasmi, eso me attā’ti.",
  "sn24.2:5.1": "Taṃ kiṃ maññatha, bhikkhave, rūpaṃ niccaṃ vā aniccaṃ vā”ti?",
  "sn24.2:5.2": "“Aniccaṃ, bhante” … pe …",
  "sn24.2:5.3": "“vedanā …",
  "sn24.2:5.4": "saññā …",
  "sn24.2:5.5": "saṅkhārā …",
  "sn24.2:5.6": "viññāṇaṃ niccaṃ vā aniccaṃ vā”ti?",
  "sn24.2:5.7": "“Aniccaṃ, bhante” … pe …",
  "sn24.2:5.8": "api nu taṃ anupādāya evaṃ diṭṭhi uppajjeyya:",
  "sn24.2:5.9": "‘etaṃ mama, esohamasmi, eso me attā’”ti?",
  "sn24.2:5.10": "“No hetaṃ, bhante”.",
  "sn24.2:5.11": "“Yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti?",
  "sn24.2:5.12": "“Aniccaṃ, bhante”.",
  "sn24.2:5.13": "“Yaṃ panāniccaṃ dukkhaṃ vā taṃ sukhaṃ vā”ti?",
  "sn24.2:5.14": "“Dukkhaṃ, bhante”.",
  "sn24.2:5.15": "“Yaṃ panāniccaṃ dukkhaṃ vipariṇāmadhammaṃ, api nu taṃ anupādāya evaṃ diṭṭhi uppajjeyya:",
  "sn24.2:5.16": "‘etaṃ mama, esohamasmi, eso me attā’”ti?",
  "sn24.2:5.17": "“No hetaṃ, bhante”.",
  "sn24.2:6.1": "“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti … pe …",
  "sn24.2:6.2": "dukkhanirodhagāminiyā paṭipadāyapissa kaṅkhā pahīnā hoti—",
  "sn24.2:6.3": "ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti.",
  "sn24.2:7.1": "Dutiyaṃ."
}