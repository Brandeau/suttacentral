{
  "_markup_path": "markup/sn/sn24/sn24.18.html",
  "_alt_strings": [
    "en/sujato/sn/sn24/sn24.18.json"
  ],
  "sn24.18:1.1": "Saṃyutta Nikāya 24",
  "sn24.18:2.1": "1. Sotāpattivagga",
  "sn24.18:3.1": "18. Nevahotinanahotitathāgatosutta",
  "sn24.18:4.1": "Sāvatthinidānaṃ.",
  "sn24.18:4.2": "“Kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati:",
  "sn24.18:4.3": "‘neva hoti, na na hoti tathāgato paraṃ maraṇā’”ti?",
  "sn24.18:4.4": "“Bhagavaṃmūlakā no, bhante, dhammā … pe …",
  "sn24.18:5.1": "“Rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati:",
  "sn24.18:5.2": "‘neva hoti, na na hoti tathāgato paraṃ maraṇā’”ti … pe ….",
  "sn24.18:6.1": "“Taṃ kiṃ maññatha, bhikkhave, rūpaṃ niccaṃ vā aniccaṃ vā”ti?",
  "sn24.18:6.2": "“Aniccaṃ, bhante” … pe …",
  "sn24.18:6.3": "vipariṇāmadhammaṃ, api nu taṃ anupādāya evaṃ diṭṭhi uppajjeyya:",
  "sn24.18:6.4": "‘neva hoti, na na hoti tathāgato paraṃ maraṇā’”ti?",
  "sn24.18:6.5": "“No hetaṃ, bhante”.",
  "sn24.18:6.6": "“Yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti?",
  "sn24.18:6.7": "“Aniccaṃ, bhante”.",
  "sn24.18:6.8": "“Yaṃ panāniccaṃ dukkhaṃ vā taṃ sukhaṃ vā”ti?",
  "sn24.18:6.9": "“Dukkhaṃ, bhante”.",
  "sn24.18:6.10": "“Yaṃ panāniccaṃ dukkhaṃ vipariṇāmadhammaṃ, api nu taṃ anupādāya evaṃ diṭṭhi uppajjeyya:",
  "sn24.18:6.11": "‘neva hoti, na na hoti tathāgato paraṃ maraṇā’”ti?",
  "sn24.18:6.12": "“No hetaṃ, bhante”.",
  "sn24.18:7.1": "“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti, dukkhasamudayepissa kaṅkhā pahīnā hoti, dukkhanirodhepissa kaṅkhā pahīnā hoti, dukkhanirodhagāminiyā paṭipadāyapissa kaṅkhā pahīnā hoti—",
  "sn24.18:7.2": "ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti.",
  "sn24.18:7.3": "Aṭṭhārasamaṃ.",
  "sn24.18:8.1": "Sotāpattivaggo.",
  "sn24.18:8.2": "Aṭṭhārasaveyyākaraṇaṃ niṭṭhitaṃ.",
  "sn24.18:9.1": "Vātaṃ etaṃ mama,",
  "sn24.18:9.2": "so attā no ca me siyā;",
  "sn24.18:9.3": "Natthi karoto hetu ca,",
  "sn24.18:9.4": "mahādiṭṭhena aṭṭhamaṃ.",
  "sn24.18:10.1": "Sassato loko ca,",
  "sn24.18:10.2": "Asassato ca antavā ca;",
  "sn24.18:10.3": "Anantavā ca taṃ jīvaṃ taṃ sarīranti,",
  "sn24.18:10.4": "Aññaṃ jīvaṃ aññaṃ sarīranti ca.",
  "sn24.18:11.1": "Hoti tathāgato paraṃ maraṇāti,",
  "sn24.18:11.2": "Na hoti tathāgato paraṃ maraṇāti;",
  "sn24.18:11.3": "Neva hoti na na hoti tathāgato paraṃ maraṇāti."
}