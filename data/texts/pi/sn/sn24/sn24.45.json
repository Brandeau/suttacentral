{
  "_markup_path": "markup/sn/sn24/sn24.45.html",
  "_alt_strings": [
    "en/sujato/sn/sn24/sn24.45.json"
  ],
  "sn24.45:1.1": "Saṃyutta Nikāya 24",
  "sn24.45:2.1": "<span class=\\\"var\\\" title=\\\"tatiyapeyyālo (s1-3)\\\" id=\\\"note274\\\">3. Tatiyagamanavagga</span>",
  "sn24.45:3.1": "<span class=\\\"var\\\" title=\\\"vātasuttaṃ (bj)\\\" id=\\\"note275\\\">45. Navātasutta</span>",
  "sn24.45:4.1": "Sāvatthinidānaṃ.",
  "sn24.45:4.2": "“Kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati:",
  "sn24.45:4.3": "‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’”ti?",
  "sn24.45:4.4": "“Bhagavaṃmūlakā no, bhante, dhammā … pe ….",
  "sn24.45:5.1": "“Rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati—",
  "sn24.45:5.2": "na vātā vāyanti … pe …",
  "sn24.45:5.3": "vedanāya sati …",
  "sn24.45:5.4": "saññāya sati …",
  "sn24.45:5.5": "saṅkhāresu sati …",
  "sn24.45:5.6": "viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati:",
  "sn24.45:5.7": "‘na vātā vāyanti … pe …",
  "sn24.45:5.8": "esikaṭṭhāyiṭṭhitā’ti.",
  "sn24.45:6.1": "Taṃ kiṃ maññatha, bhikkhave, rūpaṃ niccaṃ vā aniccaṃ vā”ti?",
  "sn24.45:6.2": "“Aniccaṃ, bhante” … pe …",
  "sn24.45:6.3": "vipariṇāmadhammaṃ, api nu taṃ anupādāya evaṃ diṭṭhi uppajjeyya:",
  "sn24.45:6.4": "‘na vātā vāyanti … pe …",
  "sn24.45:6.5": "esikaṭṭhāyiṭṭhitā’”ti?",
  "sn24.45:6.6": "“No hetaṃ, bhante”.",
  "sn24.45:6.7": "“Iti kho, bhikkhave, yadaniccaṃ taṃ dukkhaṃ.",
  "sn24.45:6.8": "Tasmiṃ sati, tadupādāya, evaṃ diṭṭhi uppajjati:",
  "sn24.45:6.9": "‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’”ti.",
  "sn24.45:6.10": "“Vedanā …",
  "sn24.45:6.11": "saññā …",
  "sn24.45:6.12": "saṅkhārā …",
  "sn24.45:6.13": "viññāṇaṃ niccaṃ vā aniccaṃ vā”ti?",
  "sn24.45:6.14": "“Aniccaṃ, bhante” … pe …",
  "sn24.45:6.15": "vipariṇāmadhammaṃ, api nu taṃ anupādāya evaṃ diṭṭhi uppajjeyya:",
  "sn24.45:6.16": "‘na vātā vāyanti … pe …",
  "sn24.45:6.17": "esikaṭṭhāyiṭṭhitā’”ti?",
  "sn24.45:6.18": "“No hetaṃ, bhante”.",
  "sn24.45:6.19": "“Iti kho, bhikkhave, yadaniccaṃ taṃ dukkhaṃ.",
  "sn24.45:6.20": "Tasmiṃ sati, tadupādāya evaṃ diṭṭhi uppajjati:",
  "sn24.45:6.21": "‘na vātā vāyanti … pe …",
  "sn24.45:6.22": "esikaṭṭhāyiṭṭhitā’”ti.",
  "sn24.45:7.1": "Paṭhamaṃ."
}