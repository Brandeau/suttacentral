{
  "_markup_path": "markup/sn/sn24/sn24.09.html",
  "_alt_strings": [
    "en/sujato/sn/sn24/sn24.09.json"
  ],
  "sn24.9:1.1": "Saṃyutta Nikāya 24",
  "sn24.9:2.1": "1. Sotāpattivagga",
  "sn24.9:3.1": "<span class=\\\"var\\\" title=\\\"sassatalokasuttaṃ (bj) | sassato loko (pts1)\\\" id=\\\"note263\\\">9. Sassatadiṭṭhisutta</span>",
  "sn24.9:4.1": "Sāvatthinidānaṃ.",
  "sn24.9:4.2": "“Kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati:",
  "sn24.9:4.3": "‘sassato loko’”ti?",
  "sn24.9:4.4": "“Bhagavaṃmūlakā no, bhante, dhammā … pe …",
  "sn24.9:5.1": "“Rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati:",
  "sn24.9:5.2": "‘sassato loko’ti.",
  "sn24.9:5.3": "Vedanāya sati … pe …",
  "sn24.9:5.4": "saṅkhāresu sati …",
  "sn24.9:5.5": "viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati:",
  "sn24.9:5.6": "‘sassato loko’ti.",
  "sn24.9:6.1": "Taṃ kiṃ maññatha, bhikkhave, rūpaṃ niccaṃ vā aniccaṃ vā”ti?",
  "sn24.9:6.2": "“Aniccaṃ, bhante” … pe …",
  "sn24.9:6.3": "vipariṇāmadhammaṃ, api nu taṃ anupādāya evaṃ diṭṭhi uppajjeyya:",
  "sn24.9:6.4": "‘sassato loko’”ti?",
  "sn24.9:6.5": "“No hetaṃ, bhante”.",
  "sn24.9:6.6": "“Vedanā …",
  "sn24.9:6.7": "saññā …",
  "sn24.9:6.8": "saṅkhārā …",
  "sn24.9:6.9": "viññāṇaṃ niccaṃ vā aniccaṃ vā”ti?",
  "sn24.9:6.10": "“Aniccaṃ, bhante … pe …",
  "sn24.9:6.11": "api nu taṃ anupādāya evaṃ diṭṭhi uppajjeyya:",
  "sn24.9:6.12": "‘sassato loko’”ti?",
  "sn24.9:6.13": "“No hetaṃ, bhante”.",
  "sn24.9:6.14": "“Yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti?",
  "sn24.9:6.15": "“Aniccaṃ, bhante”.",
  "sn24.9:6.16": "“Yaṃ panāniccaṃ dukkhaṃ vā taṃ sukhaṃ vā”ti?",
  "sn24.9:6.17": "“Dukkhaṃ, bhante”.",
  "sn24.9:6.18": "“Yaṃ panāniccaṃ dukkhaṃ vipariṇāmadhammaṃ, api nu taṃ anupādāya evaṃ diṭṭhi uppajjeyya:",
  "sn24.9:6.19": "‘sassato loko’”ti?",
  "sn24.9:6.20": "“No hetaṃ, bhante”.",
  "sn24.9:7.1": "“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti … pe …",
  "sn24.9:7.2": "dukkhanirodhagāminiyā paṭipadāyapissa kaṅkhā pahīnā hoti—",
  "sn24.9:7.3": "ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti.",
  "sn24.9:8.1": "Navamaṃ."
}