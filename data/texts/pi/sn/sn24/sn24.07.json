{
  "_markup_path": "markup/sn/sn24/sn24.07.html",
  "_alt_strings": [
    "en/sujato/sn/sn24/sn24.07.json"
  ],
  "sn24.7:1.1": "Saṃyutta Nikāya 24",
  "sn24.7:2.1": "1. Sotāpattivagga",
  "sn24.7:3.1": "7. Hetusutta",
  "sn24.7:4.1": "Sāvatthinidānaṃ.",
  "sn24.7:4.2": "“Kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati:",
  "sn24.7:4.3": "‘natthi hetu, natthi paccayo sattānaṃ saṅkilesāya.",
  "sn24.7:4.4": "Ahetū appaccayā sattā saṅkilissanti.",
  "sn24.7:4.5": "Natthi hetu, natthi paccayo sattānaṃ visuddhiyā.",
  "sn24.7:4.6": "Ahetū appaccayā sattā visujjhanti.",
  "sn24.7:4.7": "Natthi balaṃ natthi vīriyaṃ natthi purisathāmo natthi purisaparakkamo.",
  "sn24.7:4.8": "Sabbe sattā sabbe pāṇā sabbe bhūtā sabbe jīvā avasā abalā avīriyā niyatisaṅgatibhāvapariṇatā chasvevābhijātīsu sukhadukkhaṃ paṭisaṃvedentī’”ti?",
  "sn24.7:4.9": "“Bhagavaṃmūlakā no, bhante, dhammā … pe …",
  "sn24.7:5.1": "“Rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati:",
  "sn24.7:5.2": "‘natthi hetu, natthi paccayo … pe …",
  "sn24.7:5.3": "sukhadukkhaṃ paṭisaṃvedentī’ti.",
  "sn24.7:5.4": "Vedanāya sati … pe …",
  "sn24.7:5.5": "saññāya sati …",
  "sn24.7:5.6": "saṅkhāresu sati …",
  "sn24.7:5.7": "viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati:",
  "sn24.7:5.8": "‘natthi hetu, natthi paccayo … pe …",
  "sn24.7:5.9": "sukhadukkhaṃ paṭisaṃvedentī’ti.",
  "sn24.7:6.1": "Taṃ kiṃ maññatha, bhikkhave, rūpaṃ niccaṃ vā aniccaṃ vā”ti?",
  "sn24.7:6.2": "“Aniccaṃ, bhante … pe …",
  "sn24.7:6.3": "vipariṇāmadhammaṃ, api nu taṃ anupādāya evaṃ diṭṭhi uppajjeyya:",
  "sn24.7:6.4": "‘natthi hetu, natthi paccayo … pe …",
  "sn24.7:6.5": "sukhadukkhaṃ paṭisaṃvedentī’”ti?",
  "sn24.7:6.6": "“No hetaṃ, bhante”.",
  "sn24.7:6.7": "“Vedanā …",
  "sn24.7:6.8": "saññā …",
  "sn24.7:6.9": "saṅkhārā …",
  "sn24.7:6.10": "viññāṇaṃ niccaṃ vā aniccaṃ vā”ti?",
  "sn24.7:6.11": "“Aniccaṃ, bhante … pe …",
  "sn24.7:6.12": "api nu taṃ anupādāya evaṃ diṭṭhi uppajjeyya:",
  "sn24.7:6.13": "‘natthi hetu, natthi paccayo … pe …",
  "sn24.7:6.14": "sukhadukkhaṃ paṭisaṃvedentī’”ti?",
  "sn24.7:6.15": "“No hetaṃ, bhante”.",
  "sn24.7:6.16": "“Yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti?",
  "sn24.7:6.17": "“Aniccaṃ, bhante … pe …",
  "sn24.7:6.18": "api nu taṃ anupādāya evaṃ diṭṭhi uppajjeyya:",
  "sn24.7:6.19": "‘natthi hetu natthi paccayo … pe …",
  "sn24.7:6.20": "sukhadukkhaṃ paṭisaṃvedentī’”ti?",
  "sn24.7:6.21": "“No hetaṃ, bhante”.",
  "sn24.7:7.1": "“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti … pe …",
  "sn24.7:7.2": "dukkhanirodhagāminiyā paṭipadāyapissa kaṅkhā pahīnā hoti—",
  "sn24.7:7.3": "ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti.",
  "sn24.7:8.1": "Sattamaṃ."
}