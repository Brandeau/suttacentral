{
  "_markup_path": "markup/sn/sn24/sn24.05.html",
  "_alt_strings": [
    "en/sujato/sn/sn24/sn24.05.json"
  ],
  "sn24.5:1.1": "Saṃyutta Nikāya 24",
  "sn24.5:2.1": "1. Sotāpattivagga",
  "sn24.5:3.1": "<span class=\\\"var\\\" title=\\\"natthi (pts1)\\\" id=\\\"note249\\\">5. Natthidinnasutta</span>",
  "sn24.5:4.1": "Sāvatthinidānaṃ.",
  "sn24.5:4.2": "“Kismiṃ nu kho, bhikkhave, sati kiṃ upādāya, kiṃ abhinivissa evaṃ diṭṭhi uppajjati:",
  "sn24.5:4.3": "‘natthi dinnaṃ, natthi yiṭṭhaṃ, natthi hutaṃ, natthi <span class=\\\"var\\\" title=\\\"sukkaṭadukkaṭānaṃ (bj, pts1)\\\" id=\\\"note250\\\">sukatadukkaṭānaṃ</span> kammānaṃ phalaṃ vipāko;",
  "sn24.5:4.4": "natthi ayaṃ loko, natthi paro loko, natthi mātā, natthi pitā, natthi sattā opapātikā;",
  "sn24.5:4.5": "natthi loke samaṇabrāhmaṇā <span class=\\\"var\\\" title=\\\"samaggatā (mr)\\\" id=\\\"note251\\\">sammaggatā</span> sammāpaṭipannā ye imañca lokaṃ parañca lokaṃ sayaṃ abhiññā sacchikatvā pavedenti.",
  "sn24.5:4.6": "<span class=\\\"var\\\" title=\\\"cātummahābhūtiko ayaṃ (bj, km) | cātummahābhūtikoyaṃ (s1-3) | catummahābhūtiko (pts1)\\\" id=\\\"note252\\\">Cātumahābhūtiko ayaṃ</span> puriso yadā kālaṃ karoti pathavī pathavīkāyaṃ anupeti anupagacchati, āpo āpokāyaṃ anupeti anupagacchati, tejo tejokāyaṃ anupeti anupagacchati, vāyo vāyokāyaṃ anupeti anupagacchati.",
  "sn24.5:4.7": "Ākāsaṃ indriyāni saṅkamanti.",
  "sn24.5:4.8": "Āsandipañcamā purisā mataṃ ādāya gacchanti.",
  "sn24.5:4.9": "Yāva āḷāhanā padāni paññāyanti.",
  "sn24.5:4.10": "Kāpotakāni aṭṭhīni bhavanti.",
  "sn24.5:4.11": "Bhassantā āhutiyo.",
  "sn24.5:4.12": "<span class=\\\"var\\\" title=\\\"dattupaññattamidaṃ dānaṃ nāma (sabbattha)\\\" id=\\\"note253\\\">Dattupaññattaṃ yadidaṃ dānaṃ</span>.",
  "sn24.5:4.13": "Tesaṃ tucchaṃ musā vilāpo ye keci atthikavādaṃ vadanti.",
  "sn24.5:4.14": "Bāle ca paṇḍite ca kāyassa bhedā ucchijjanti vinassanti na honti paraṃ maraṇā’”ti?",
  "sn24.5:4.15": "“Bhagavaṃmūlakā no, bhante, dhammā … pe …",
  "sn24.5:5.1": "“Rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati:",
  "sn24.5:5.2": "‘natthi dinnaṃ, natthi yiṭṭhaṃ … pe …",
  "sn24.5:5.3": "kāyassa bhedā ucchijjanti vinassanti na honti paraṃ maraṇā’ti.",
  "sn24.5:5.4": "Vedanāya sati … pe …",
  "sn24.5:5.5": "saññāya sati …",
  "sn24.5:5.6": "saṅkhāresu sati …",
  "sn24.5:5.7": "viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati:",
  "sn24.5:5.8": "‘natthi dinnaṃ, natthi yiṭṭhaṃ … pe …",
  "sn24.5:5.9": "kāyassa bhedā ucchijjanti vinassanti na honti paraṃ maraṇā’ti.",
  "sn24.5:6.1": "Taṃ kiṃ maññatha, bhikkhave, rūpaṃ niccaṃ vā aniccaṃ vā”ti?",
  "sn24.5:6.2": "“Aniccaṃ, bhante … pe …",
  "sn24.5:6.3": "api nu taṃ anupādāya evaṃ diṭṭhi uppajjeyya:",
  "sn24.5:6.4": "‘natthi dinnaṃ, natthi yiṭṭhaṃ … pe …",
  "sn24.5:6.5": "kāyassa bhedā ucchijjanti vinassanti na honti paraṃ maraṇā’”ti?",
  "sn24.5:6.6": "“No hetaṃ, bhante”.",
  "sn24.5:6.7": "“Vedanā …",
  "sn24.5:6.8": "saññā …",
  "sn24.5:6.9": "saṅkhārā …",
  "sn24.5:6.10": "viññāṇaṃ niccaṃ vā aniccaṃ vā”ti?",
  "sn24.5:6.11": "“Aniccaṃ, bhante … pe …",
  "sn24.5:6.12": "api nu taṃ anupādāya evaṃ diṭṭhi uppajjeyya:",
  "sn24.5:6.13": "‘natthi dinnaṃ, natthi yiṭṭhaṃ … pe …",
  "sn24.5:6.14": "kāyassa bhedā ucchijjanti vinassanti na honti paraṃ maraṇā’”ti?",
  "sn24.5:6.15": "“No hetaṃ, bhante”.",
  "sn24.5:6.16": "“Yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti?",
  "sn24.5:6.17": "“Aniccaṃ, bhante … pe …",
  "sn24.5:6.18": "api nu taṃ anupādāya evaṃ diṭṭhi uppajjeyya:",
  "sn24.5:6.19": "‘natthi dinnaṃ, natthi yiṭṭhaṃ … pe …",
  "sn24.5:6.20": "ye keci atthikavādaṃ vadanti;",
  "sn24.5:6.21": "bāle ca paṇḍite ca kāyassa bhedā ucchijjanti vinassanti na honti paraṃ maraṇā’”ti?",
  "sn24.5:6.22": "“No hetaṃ, bhante”.",
  "sn24.5:7.1": "“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti … pe …",
  "sn24.5:7.2": "dukkhanirodhagāminiyā paṭipadāyapissa kaṅkhā pahīnā hoti—",
  "sn24.5:7.3": "ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti.",
  "sn24.5:8.1": "Pañcamaṃ."
}