{
  "_markup_path": "markup/sn/sn56/sn56.052.html",
  "_alt_strings": [
    "en/sujato/sn/sn56/sn56.052.json"
  ],
  "sn56.52:1.1": "Saṃyutta Nikāya 56",
  "sn56.52:2.1": "6. Abhisamayavagga",
  "sn56.52:3.1": "52. Pokkharaṇīsutta",
  "sn56.52:4.1": "<span class=\\\"cross\\\" title=\\\"^sn13.2#1 [2. Pokkharaṇīsutta]\\\" id=\\\"note586\\\">*</span> <a class=\\\"sc\\\" id=\\\"1\\\"></a>“Seyyathāpi, bhikkhave, pokkharaṇī paññāsayojanāni āyāmena, paññāsayojanāni vitthārena, paññāsayojanāni ubbedhena, puṇṇā udakassa samatittikā kākapeyyā.",
  "sn56.52:4.2": "Tato puriso kusaggena udakaṃ uddhareyya.",
  "sn56.52:4.3": "Taṃ kiṃ maññatha, bhikkhave, katamaṃ nu kho bahutaraṃ—",
  "sn56.52:4.4": "yaṃ vā kusaggena ubbhataṃ, yaṃ vā pokkharaṇiyā udakan”ti?",
  "sn56.52:4.5": "“Etadeva, bhante, bahutaraṃ, yadidaṃ—",
  "sn56.52:4.6": "pokkharaṇiyā udakaṃ;",
  "sn56.52:4.7": "appamattakaṃ kusaggena udakaṃ ubbhataṃ.",
  "sn56.52:4.8": "Saṅkhampi na upeti, upanidhampi na upeti, kalabhāgampi na upeti pokkharaṇiyā udakaṃ upanidhāya kusaggena udakaṃ ubbhatan”ti.",
  "sn56.52:4.9": "“Evameva kho, bhikkhave, ariyasāvakassa … pe …",
  "sn56.52:4.10": "yogo karaṇīyo”ti.",
  "sn56.52:5.1": "Dutiyaṃ."
}