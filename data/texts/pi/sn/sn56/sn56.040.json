{
  "_markup_path": "markup/sn/sn56/sn56.040.html",
  "_alt_strings": [
    "en/sujato/sn/sn56/sn56.040.json"
  ],
  "sn56.40:1.1": "Saṃyutta Nikāya 56",
  "sn56.40:2.1": "4. Sīsapāvanavagga",
  "sn56.40:3.1": "<span class=\\\"var\\\" title=\\\"vādasuttaṃ (bj) | vādino (pts1)\\\" id=\\\"note559\\\">40. Vādatthikasutta</span>",
  "sn56.40:4.1": "“Yo hi koci, bhikkhave, bhikkhu ‘idaṃ dukkhan’ti yathābhūtaṃ pajānāti … pe …",
  "sn56.40:4.2": "‘ayaṃ dukkhanirodhagāminī paṭipadā’ti yathābhūtaṃ pajānāti, puratthimāya cepi disāya āgaccheyya samaṇo vā brāhmaṇo vā vādatthiko vādagavesī:",
  "sn56.40:4.3": "‘vādamassa āropessāmī’ti, taṃ vata sahadhammena saṅkampessati vā sampakampessati vā sampacālessati vāti—",
  "sn56.40:4.4": "netaṃ ṭhānaṃ vijjati.",
  "sn56.40:4.5": "Pacchimāya cepi disāya … pe …",
  "sn56.40:4.6": "uttarāya cepi disāya … pe …",
  "sn56.40:4.7": "dakkhiṇāya cepi disāya āgaccheyya samaṇo vā brāhmaṇo vā vādatthiko vādagavesī:",
  "sn56.40:4.8": "‘vādamassa āropessāmī’ti, taṃ vata sahadhammena saṅkampessati vā sampakampessati vā sampacālessati vāti—",
  "sn56.40:4.9": "netaṃ ṭhānaṃ vijjati.",
  "sn56.40:5.1": "Seyyathāpi, bhikkhave, silāyūpo soḷasa kukkuko.",
  "sn56.40:5.2": "Tassassu aṭṭha kukku heṭṭhā nemaṅgamā, aṭṭha kukku uparinemassa.",
  "sn56.40:5.3": "Puratthimāya cepi disāya āgaccheyya bhusā vātavuṭṭhi, neva saṅkampeyya na sampakampeyya na sampacāleyya;",
  "sn56.40:5.4": "pacchimāya cepi disāya … pe …",
  "sn56.40:5.5": "uttarāya cepi disāya … pe …",
  "sn56.40:5.6": "dakkhiṇāya cepi disāya āgaccheyya bhusā vātavuṭṭhi, neva saṅkampeyya na sampakampeyya na sampacāleyya.",
  "sn56.40:5.7": "Taṃ kissa hetu?",
  "sn56.40:5.8": "Gambhīrattā, bhikkhave, nemassa sunikhātattā silāyūpassa.",
  "sn56.40:5.9": "Evameva kho, bhikkhave, yo hi koci bhikkhu ‘idaṃ dukkhan’ti yathābhūtaṃ pajānāti … pe …",
  "sn56.40:5.10": "‘ayaṃ dukkhanirodhagāminī paṭipadā’ti yathābhūtaṃ pajānāti;",
  "sn56.40:5.11": "puratthimāya cepi disāya āgaccheyya samaṇo vā brāhmaṇo vā vādatthiko vādagavesī ‘vādamassa āropessāmī’ti, taṃ vata sahadhammena saṅkampessati vā sampakampessati vā sampacālessati vāti—",
  "sn56.40:5.12": "netaṃ ṭhānaṃ vijjati.",
  "sn56.40:5.13": "Pacchimāya cepi disāya … pe …",
  "sn56.40:5.14": "uttarāya cepi disāya … pe …",
  "sn56.40:5.15": "dakkhiṇāya cepi disāya āgaccheyya samaṇo vā brāhmaṇo vā vādatthiko vādagavesī:",
  "sn56.40:5.16": "‘vādamassa āropessāmī’ti, taṃ vata sahadhammena saṅkampessati vā sampakampessati vā sampacālessati vāti—",
  "sn56.40:5.17": "netaṃ ṭhānaṃ vijjati.",
  "sn56.40:5.18": "Taṃ kissa hetu?",
  "sn56.40:5.19": "Sudiṭṭhattā, bhikkhave, catunnaṃ ariyasaccānaṃ.",
  "sn56.40:5.20": "Katamesaṃ catunnaṃ?",
  "sn56.40:5.21": "Dukkhassa ariyasaccassa … pe …",
  "sn56.40:5.22": "dukkhanirodhagāminiyā paṭipadāya ariyasaccassa.",
  "sn56.40:6.1": "Tasmātiha, bhikkhave, ‘idaṃ dukkhan’ti yogo karaṇīyo … pe …",
  "sn56.40:6.2": "‘ayaṃ dukkhanirodhagāminī paṭipadā’ti yogo karaṇīyo”ti.",
  "sn56.40:7.1": "Dasamaṃ.",
  "sn56.40:8.1": "Sīsapāvanavaggo catuttho.",
  "sn56.40:9.1": "Sīsapā khadiro daṇḍo,",
  "sn56.40:9.2": "celā sattisatena ca;",
  "sn56.40:9.3": "Pāṇā sūriyūpamā dvedhā,",
  "sn56.40:9.4": "indakhīlo ca vādinoti."
}