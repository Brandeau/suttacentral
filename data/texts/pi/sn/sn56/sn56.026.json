{
  "_markup_path": "markup/sn/sn56/sn56.026.html",
  "_alt_strings": [
    "en/sujato/sn/sn56/sn56.026.json"
  ],
  "sn56.26:1.1": "Saṃyutta Nikāya 56",
  "sn56.26:2.1": "3. Koṭigāmavagga",
  "sn56.26:3.1": "26. Mittasutta",
  "sn56.26:4.1": "“Ye hi keci, bhikkhave, anukampeyyātha, ye ca sotabbaṃ maññeyyuṃ—",
  "sn56.26:4.2": "mittā vā amaccā vā ñātī vā sālohitā vā—",
  "sn56.26:4.3": "te vo, bhikkhave, catunnaṃ ariyasaccānaṃ yathābhūtaṃ abhisamayāya samādapetabbā nivesetabbā patiṭṭhāpetabbā.",
  "sn56.26:5.1": "Katamesaṃ catunnaṃ?",
  "sn56.26:5.2": "Dukkhassa ariyasaccassa, dukkhasamudayassa ariyasaccassa, dukkhanirodhassa ariyasaccassa, dukkhanirodhagāminiyā paṭipadāya ariyasaccassa.",
  "sn56.26:5.3": "Ye hi keci, bhikkhave, anukampeyyātha, ye ca sotabbaṃ maññeyyuṃ—",
  "sn56.26:5.4": "mittā vā amaccā vā ñātī vā sālohitā vā—",
  "sn56.26:5.5": "te vo, bhikkhave, imesaṃ catunnaṃ ariyasaccānaṃ yathābhūtaṃ abhisamayāya samādapetabbā nivesetabbā patiṭṭhāpetabbā.",
  "sn56.26:6.1": "Tasmātiha, bhikkhave, ‘idaṃ dukkhan’ti yogo karaṇīyo … pe …",
  "sn56.26:6.2": "‘ayaṃ dukkhanirodhagāminī paṭipadā’ti yogo karaṇīyo”ti.",
  "sn56.26:7.1": "Chaṭṭhaṃ."
}