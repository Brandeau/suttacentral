{
  "_markup_path": "markup/sn/sn56/sn56.060.html",
  "_alt_strings": [
    "en/sujato/sn/sn56/sn56.060.json"
  ],
  "sn56.60:1.1": "Saṃyutta Nikāya 56",
  "sn56.60:2.1": "6. Abhisamayavagga",
  "sn56.60:3.1": "60. Dutiyapabbatūpamasutta",
  "sn56.60:4.1": "<span class=\\\"cross\\\" title=\\\"^sn13.10#1 [10. Dutiyapabbatasutta]\\\" id=\\\"note600\\\">*</span> <a class=\\\"sc\\\" id=\\\"1\\\"></a><a class=\\\"pts\\\" id=\\\"pts5.465\\\"></a>“Seyyathāpi, bhikkhave, himavā pabbatarājā parikkhayaṃ pariyādānaṃ gaccheyya, ṭhapetvā satta sāsapamattiyo pāsāṇasakkharā.",
  "sn56.60:4.2": "Taṃ kiṃ maññatha, bhikkhave, katamaṃ nu kho bahutaraṃ—",
  "sn56.60:4.3": "yaṃ vā himavato pabbatarājassa parikkhīṇaṃ pariyādinnaṃ, yā vā satta sāsapamattiyo pāsāṇasakkharā avasiṭṭhā”ti?",
  "sn56.60:4.4": "“Etadeva, bhante, bahutaraṃ himavato pabbatarājassa yadidaṃ parikkhīṇaṃ pariyādinnaṃ;",
  "sn56.60:4.5": "appamattikā satta sāsapamattiyo pāsāṇasakkharā avasiṭṭhā.",
  "sn56.60:4.6": "Saṅkhampi na upenti, upanidhampi na upenti, kalabhāgampi na upenti himavato pabbatarājassa parikkhīṇaṃ pariyādinnaṃ upanidhāya satta sāsapamattiyo pāsāṇasakkharā avasiṭṭhā”ti.",
  "sn56.60:4.7": "“Evameva kho, bhikkhave, ariyasāvakassa diṭṭhisampannassa puggalassa abhisametāvino etadeva bahutaraṃ dukkhaṃ yadidaṃ parikkhīṇaṃ pariyādinnaṃ;",
  "sn56.60:4.8": "appamattakaṃ avasiṭṭhaṃ.",
  "sn56.60:4.9": "Saṅkhampi na upeti, upanidhampi na upeti, kalabhāgampi na upeti, purimaṃ dukkhakkhandhaṃ parikkhīṇaṃ pariyādinnaṃ upanidhāya yadidaṃ sattakkhattuparamatā;",
  "sn56.60:4.10": "yo ‘idaṃ dukkhan’ti yathābhūtaṃ pajānāti … pe …",
  "sn56.60:4.11": "‘ayaṃ dukkhanirodhagāminī paṭipadā’ti yathābhūtaṃ pajānāti.",
  "sn56.60:5.1": "Tasmātiha, bhikkhave, ‘idaṃ dukkhan’ti yogo karaṇīyo … pe …",
  "sn56.60:5.2": "‘ayaṃ dukkhanirodhagāminī paṭipadā’ti yogo karaṇīyo”ti.",
  "sn56.60:6.1": "Dasamaṃ.",
  "sn56.60:7.1": "Abhisamayavaggo chaṭṭho.",
  "sn56.60:8.1": "Nakhasikhā pokkharaṇī,",
  "sn56.60:8.2": "sambhejja apare duve;",
  "sn56.60:8.3": "Pathavī dve samuddā dve,",
  "sn56.60:8.4": "dvemā ca pabbatūpamāti."
}