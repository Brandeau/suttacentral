{
  "_markup_path": "markup/sn/sn56/sn56.043.html",
  "_alt_strings": [
    "en/sujato/sn/sn56/sn56.043.json"
  ],
  "sn56.43:1.1": "Saṃyutta Nikāya 56",
  "sn56.43:2.1": "5. Papātavagga",
  "sn56.43:3.1": "<span class=\\\"var\\\" title=\\\"pariḷāhasuttaṃ (bj) | pariḷāho (pts1)\\\" id=\\\"note565\\\">43. Mahāpariḷāhasutta</span>",
  "sn56.43:4.1": "“Atthi, bhikkhave, mahāpariḷāho nāma nirayo.",
  "sn56.43:4.2": "Tattha yaṃ kiñci cakkhunā rūpaṃ passati, aniṭṭharūpaññeva passati no iṭṭharūpaṃ;",
  "sn56.43:4.3": "akantarūpaññeva passati no kantarūpaṃ;",
  "sn56.43:4.4": "amanāparūpaññeva passati no manāparūpaṃ.",
  "sn56.43:4.5": "Yaṃ kiñci sotena saddaṃ suṇāti … pe …",
  "sn56.43:4.6": "yaṃ kiñci kāyena phoṭṭhabbaṃ phusati … pe …",
  "sn56.43:4.7": "yaṃ kiñci manasā dhammaṃ vijānāti, aniṭṭharūpaññeva vijānāti no iṭṭharūpaṃ;",
  "sn56.43:4.8": "akantarūpaññeva vijānāti no kantarūpaṃ;",
  "sn56.43:4.9": "amanāparūpaññeva vijānāti no manāparūpan”ti.",
  "sn56.43:5.1": "Evaṃ vutte, aññataro bhikkhu bhagavantaṃ etadavoca:",
  "sn56.43:5.2": "“<span class=\\\"cross\\\" title=\\\"^pe1#35 [Ariyasaccappakāsanapaṭhamabhūmi]\\\" id=\\\"note566\\\">*</span> mahā vata so, bhante, pariḷāho, sumahā vata so, bhante, pariḷāho.",
  "sn56.43:5.3": "Atthi nu kho, bhante, etamhā pariḷāhā añño pariḷāho mahantataro ceva bhayānakataro cā”ti?",
  "sn56.43:5.4": "“Atthi kho, bhikkhu, etamhā pariḷāhā añño pariḷāho mahantataro ca bhayānakataro cā”ti.",
  "sn56.43:6.1": "“Katamo pana, bhante, etamhā pariḷāhā añño pariḷāho mahantataro ca bhayānakataro cā”ti?",
  "sn56.43:6.2": "“Ye hi keci, bhikkhave, samaṇā vā brāhmaṇā vā ‘idaṃ dukkhan’ti yathābhūtaṃ nappajānanti … pe …",
  "sn56.43:6.3": "‘ayaṃ dukkhanirodhagāminī paṭipadā’ti yathābhūtaṃ nappajānanti, te jātisaṃvattanikesu saṅkhāresu abhiramanti … pe …",
  "sn56.43:6.4": "abhiratā … pe …",
  "sn56.43:6.5": "abhisaṅkharonti … pe …",
  "sn56.43:6.6": "abhisaṅkharitvā jātipariḷāhenapi pariḍayhanti, jarāpariḷāhenapi pariḍayhanti, maraṇapariḷāhenapi pariḍayhanti, sokaparidevadukkhadomanassupāyāsapariḷāhenapi pariḍayhanti.",
  "sn56.43:6.7": "Te na parimuccanti jātiyā jarāya maraṇena sokehi paridevehi dukkhehi domanassehi upāyāsehi.",
  "sn56.43:6.8": "‘Na parimuccanti dukkhasmā’ti vadāmi.",
  "sn56.43:7.1": "Ye ca kho keci, bhikkhave, samaṇā vā brāhmaṇā vā ‘idaṃ dukkhan’ti yathābhūtaṃ pajānanti … pe …",
  "sn56.43:7.2": "‘ayaṃ dukkhanirodhagāminī paṭipadā’ti yathābhūtaṃ pajānanti.",
  "sn56.43:7.3": "Te jātisaṃvattanikesu saṅkhāresu nābhiramanti … pe …",
  "sn56.43:7.4": "anabhiratā … pe …",
  "sn56.43:7.5": "nābhisaṅkharonti … pe …",
  "sn56.43:7.6": "anabhisaṅkharitvā jātipariḷāhenapi na pariḍayhanti, jarāpariḷāhenapi na pariḍayhanti, maraṇapariḷāhenapi na pariḍayhanti, sokaparidevadukkhadomanassupāyāsapariḷāhenapi na pariḍayhanti.",
  "sn56.43:7.7": "Te parimuccanti jātiyā jarāya maraṇena sokehi paridevehi dukkhehi domanassehi upāyāsehi.",
  "sn56.43:7.8": "‘Parimuccanti dukkhasmā’ti vadāmi.",
  "sn56.43:8.1": "Tasmātiha, bhikkhave, ‘idaṃ dukkhan’ti yogo karaṇīyo … pe …",
  "sn56.43:8.2": "‘ayaṃ dukkhanirodhagāminī paṭipadā’ti yogo karaṇīyo”ti.",
  "sn56.43:9.1": "Tatiyaṃ."
}