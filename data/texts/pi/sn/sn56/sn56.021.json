{
  "_markup_path": "markup/sn/sn56/sn56.021.html",
  "_alt_strings": [
    "en/sujato/sn/sn56/sn56.021.json"
  ],
  "sn56.21:1.1": "Saṃyutta Nikāya 56",
  "sn56.21:2.1": "3. Koṭigāmavagga",
  "sn56.21:3.1": "<span class=\\\"var\\\" title=\\\"vijjā 1 (pts1)\\\" id=\\\"note534\\\">21. Paṭhamakoṭigāmasutta</span>",
  "sn56.21:4.1": "Ekaṃ samayaṃ bhagavā vajjīsu viharati koṭigāme.",
  "sn56.21:4.2": "Tatra kho bhagavā bhikkhū āmantesi:",
  "sn56.21:4.3": "“catunnaṃ, bhikkhave, ariyasaccānaṃ ananubodhā appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva tumhākañca.",
  "sn56.21:5.1": "Katamesaṃ catunnaṃ?",
  "sn56.21:5.2": "Dukkhassa, bhikkhave, ariyasaccassa ananubodhā appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva tumhākañca.",
  "sn56.21:5.3": "Dukkhasamudayassa ariyasaccassa … pe …",
  "sn56.21:5.4": "dukkhanirodhassa ariyasaccassa … pe …",
  "sn56.21:5.5": "dukkhanirodhagāminiyā paṭipadāya ariyasaccassa ananubodhā appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva tumhākañca.",
  "sn56.21:5.6": "Tayidaṃ, bhikkhave, dukkhaṃ ariyasaccaṃ anubuddhaṃ paṭividdhaṃ, dukkhasamudayaṃ ariyasaccaṃ anubuddhaṃ paṭividdhaṃ, dukkhanirodhaṃ ariyasaccaṃ anubuddhaṃ paṭividdhaṃ, dukkhanirodhagāminī paṭipadā ariyasaccaṃ anubuddhaṃ paṭividdhaṃ;",
  "sn56.21:5.7": "ucchinnā bhavataṇhā, khīṇā bhavanetti;",
  "sn56.21:5.8": "natthi dāni punabbhavo”ti.",
  "sn56.21:6.1": "Idamavoca bhagavā.",
  "sn56.21:6.2": "Idaṃ vatvāna sugato athāparaṃ etadavoca satthā:",
  "sn56.21:7.1": "<span class=\\\"cross\\\" title=\\\"^pi-tv-kd6#112 [Bhesajjakkhandhaka/ Koṭigāmesaccakathā] | ^dn16#81 [Mahāparinibbānasutta/8. Ariyasaccakathā] | ^ne6#357 [Sāsanapaṭṭhāna]\\\" id=\\\"note535\\\">*</span> <a class=\\\"sc\\\" id=\\\"4\\\"></a>“Catunnaṃ ariyasaccānaṃ,",
  "sn56.21:7.2": "Yathābhūtaṃ adassanā;",
  "sn56.21:7.3": "<span class=\\\"var\\\" title=\\\"saṃsaraṃ (bj) | saṃsaritaṃ (s1-3, km, mr)\\\" id=\\\"note536\\\">Saṃsitaṃ</span> dīghamaddhānaṃ,",
  "sn56.21:7.4": "Tāsu tāsveva jātisu.",
  "sn56.21:8.1": "<span class=\\\"var\\\" title=\\\"yāni (s1-3, km, pts1, mr)\\\" id=\\\"note537\\\">Tāni</span> etāni diṭṭhāni,",
  "sn56.21:8.2": "bhavanetti samūhatā;",
  "sn56.21:8.3": "Ucchinnaṃ mūlaṃ dukkhassa,",
  "sn56.21:8.4": "natthi dāni punabbhavo”ti.",
  "sn56.21:9.1": "Paṭhamaṃ."
}