{
  "_markup_path": "markup/sn/sn56/sn56.047.html",
  "_alt_strings": [
    "en/sujato/sn/sn56/sn56.047.json"
  ],
  "sn56.47:1.1": "Saṃyutta Nikāya 56",
  "sn56.47:2.1": "5. Papātavagga",
  "sn56.47:3.1": "<span class=\\\"var\\\" title=\\\"chiggalasuttaṃ (bj) | chiggaḷa 2 (pts1)\\\" id=\\\"note572\\\">47. Paṭhamachiggaḷayugasutta</span>",
  "sn56.47:4.1": "“Seyyathāpi, bhikkhave, puriso mahāsamudde <span class=\\\"var\\\" title=\\\"ekacchiggalaṃ (bj)\\\" id=\\\"note573\\\">ekacchiggaḷaṃ</span> yugaṃ pakkhipeyya.",
  "sn56.47:4.2": "Tatrāpissa kāṇo kacchapo.",
  "sn56.47:4.3": "So vassasatassa vassasatassa accayena sakiṃ sakiṃ ummujjeyya.",
  "sn56.47:4.4": "Taṃ kiṃ maññatha, bhikkhave, api nu kho kāṇo kacchapo vassasatassa vassasatassa accayena sakiṃ sakiṃ ummujjanto amusmiṃ ekacchiggaḷe yuge gīvaṃ paveseyyā”ti?",
  "sn56.47:4.5": "“Yadi nūna, bhante, kadāci karahaci dīghassa addhuno accayenā”ti.",
  "sn56.47:5.1": "<span class=\\\"cross\\\" title=\\\"^mi5.4.7#1 [Kusalākusalasamavisamapañha]\\\" id=\\\"note574\\\">*</span> <a class=\\\"sc\\\" id=\\\"2\\\"></a>“Khippataraṃ kho so, bhikkhave, kāṇo kacchapo vassasatassa vassasatassa accayena sakiṃ sakiṃ ummujjanto amusmiṃ ekacchiggaḷe yuge gīvaṃ paveseyya, na tvevāhaṃ, bhikkhave, sakiṃ <span class=\\\"var\\\" title=\\\"vinipātaṃ gatena bālena (si) | vinītagatena bahulena (mr)\\\" id=\\\"note575\\\">vinipātagatena bālena</span> manussattaṃ vadāmi.",
  "sn56.47:6.1": "Taṃ kissa hetu?",
  "sn56.47:6.2": "Na hettha, bhikkhave, atthi dhammacariyā, samacariyā, kusalakiriyā, puññakiriyā.",
  "sn56.47:6.3": "Aññamaññakhādikā ettha, bhikkhave, vattati dubbalakhādikā.",
  "sn56.47:6.4": "Taṃ kissa hetu?",
  "sn56.47:6.5": "Adiṭṭhattā, bhikkhave, catunnaṃ ariyasaccānaṃ.",
  "sn56.47:6.6": "Katamesaṃ catunnaṃ?",
  "sn56.47:6.7": "Dukkhassa ariyasaccassa … pe …",
  "sn56.47:6.8": "dukkhanirodhagāminiyā paṭipadāya ariyasaccassa.",
  "sn56.47:7.1": "Tasmātiha, bhikkhave, ‘idaṃ dukkhan’ti yogo karaṇīyo … pe …",
  "sn56.47:7.2": "‘ayaṃ dukkhanirodhagāminī paṭipadā’ti yogo karaṇīyo”ti.",
  "sn56.47:8.1": "Sattamaṃ."
}