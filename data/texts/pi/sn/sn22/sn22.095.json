{
  "_markup_path": "markup/sn/sn22/sn22.095.html",
  "_alt_strings": [
    "en/sujato/sn/sn22/sn22.095.json"
  ],
  "sn22.95:1.1": "Saṃyutta Nikāya 22",
  "sn22.95:2.1": "10. Pupphavagga",
  "sn22.95:3.1": "<span class=\\\"var\\\" title=\\\"pheṇam (pts1)\\\" id=\\\"note162\\\">95. Pheṇapiṇḍūpamasutta</span>",
  "sn22.95:4.1": "Ekaṃ samayaṃ bhagavā <span class=\\\"var\\\" title=\\\"ayojjhāyaṃ (si, pts1)\\\" id=\\\"note163\\\">ayujjhāyaṃ</span> viharati gaṅgāya nadiyā tīre.",
  "sn22.95:4.2": "Tatra kho bhagavā bhikkhū āmantesi:",
  "sn22.95:5.1": "“Seyyathāpi, bhikkhave, ayaṃ gaṅgā nadī mahantaṃ pheṇapiṇḍaṃ āvaheyya.",
  "sn22.95:5.2": "Tamenaṃ cakkhumā puriso passeyya nijjhāyeyya yoniso upaparikkheyya.",
  "sn22.95:5.3": "Tassa taṃ passato nijjhāyato yoniso upaparikkhato rittakaññeva khāyeyya, tucchakaññeva khāyeyya, asārakaññeva khāyeyya.",
  "sn22.95:5.4": "Kiñhi siyā, bhikkhave, pheṇapiṇḍe sāro?",
  "sn22.95:5.5": "Evameva kho, bhikkhave, yaṃ kiñci rūpaṃ atītānāgatapaccuppannaṃ … pe …",
  "sn22.95:5.6": "yaṃ dūre santike vā taṃ bhikkhu passati nijjhāyati yoniso upaparikkhati.",
  "sn22.95:5.7": "Tassa taṃ passato nijjhāyato yoniso upaparikkhato rittakaññeva khāyati, tucchakaññeva khāyati, asārakaññeva khāyati.",
  "sn22.95:5.8": "Kiñhi siyā, bhikkhave, rūpe sāro?",
  "sn22.95:6.1": "Seyyathāpi, bhikkhave, saradasamaye thullaphusitake deve vassante udake <span class=\\\"var\\\" title=\\\"udakabubbuḷaṃ (bj) | bubbuḷaṃ (pts1)\\\" id=\\\"note164\\\">udakapubbuḷaṃ</span> uppajjati ceva nirujjhati ca.",
  "sn22.95:6.2": "Tamenaṃ cakkhumā puriso passeyya nijjhāyeyya yoniso upaparikkheyya.",
  "sn22.95:6.3": "Tassa taṃ passato nijjhāyato yoniso upaparikkhato rittakaññeva khāyeyya, tucchakaññeva khāyeyya, asārakaññeva khāyeyya.",
  "sn22.95:6.4": "Kiñhi siyā, bhikkhave, udakapubbuḷe sāro?",
  "sn22.95:6.5": "Evameva kho, bhikkhave, yā kāci vedanā atītānāgatapaccuppannā … pe …",
  "sn22.95:6.6": "yā dūre santike vā taṃ bhikkhu passati nijjhāyati yoniso upaparikkhati.",
  "sn22.95:6.7": "Tassa taṃ passato nijjhāyato yoniso upaparikkhato rittakaññeva khāyati, tucchakaññeva khāyati, asārakaññeva khāyati.",
  "sn22.95:6.8": "Kiñhi siyā, bhikkhave, vedanāya sāro?",
  "sn22.95:7.1": "Seyyathāpi, bhikkhave, gimhānaṃ pacchime māse ṭhite majjhanhike kāle marīcikā phandati.",
  "sn22.95:7.2": "Tamenaṃ cakkhumā puriso passeyya nijjhāyeyya yoniso upaparikkheyya.",
  "sn22.95:7.3": "Tassa taṃ passato nijjhāyato yoniso upaparikkhato rittakaññeva khāyeyya, tucchakaññeva khāyeyya … pe …",
  "sn22.95:7.4": "kiñhi siyā, bhikkhave, marīcikāya sāro?",
  "sn22.95:7.5": "Evameva kho, bhikkhave, yā kāci saññā … pe ….",
  "sn22.95:8.1": "Seyyathāpi, bhikkhave, puriso sāratthiko sāragavesī sārapariyesanaṃ caramāno tiṇhaṃ <span class=\\\"var\\\" title=\\\"kudhāriṃ (s1-3, km, mr)\\\" id=\\\"note165\\\">kuṭhāriṃ</span> ādāya vanaṃ paviseyya.",
  "sn22.95:8.2": "So tattha passeyya mahantaṃ kadalikkhandhaṃ ujuṃ navaṃ <span class=\\\"var\\\" title=\\\"akusajātaṃ (si) | akukkujakajātaṃ (s1-3, mr) | akukkajātaṃ (pts1)\\\" id=\\\"note166\\\">akukkukajātaṃ</span>.",
  "sn22.95:8.3": "Tamenaṃ mūle chindeyya;",
  "sn22.95:8.4": "mūle chetvā agge chindeyya, agge chetvā pattavaṭṭiṃ vinibbhujeyya.",
  "sn22.95:8.5": "So tassa pattavaṭṭiṃ vinibbhujanto pheggumpi nādhigaccheyya, kuto sāraṃ.",
  "sn22.95:8.6": "Tamenaṃ cakkhumā puriso passeyya nijjhāyeyya yoniso upaparikkheyya.",
  "sn22.95:8.7": "Tassa taṃ passato nijjhāyato yoniso upaparikkhato rittakaññeva khāyeyya, tucchakaññeva khāyeyya, asārakaññeva khāyeyya.",
  "sn22.95:8.8": "Kiñhi siyā, bhikkhave, kadalikkhandhe sāro?",
  "sn22.95:8.9": "Evameva kho, bhikkhave, ye keci saṅkhārā atītānāgatapaccuppannā … pe …",
  "sn22.95:8.10": "ye dūre santike vā taṃ bhikkhu passati nijjhāyati yoniso upaparikkhati.",
  "sn22.95:8.11": "Tassa taṃ passato nijjhāyato yoniso upaparikkhato rittakaññeva khāyati, tucchakaññeva khāyati, asārakaññeva khāyati.",
  "sn22.95:8.12": "Kiñhi siyā, bhikkhave, saṅkhāresu sāro?",
  "sn22.95:9.1": "Seyyathāpi, bhikkhave, māyākāro vā māyākārantevāsī vā <span class=\\\"var\\\" title=\\\"cātummahāpathe (bj, s1-3, km) | mahāpathe (pts1)\\\" id=\\\"note167\\\">catumahāpathe</span> māyaṃ vidaṃseyya.",
  "sn22.95:9.2": "Tamenaṃ cakkhumā puriso passeyya nijjhāyeyya yoniso upaparikkheyya.",
  "sn22.95:9.3": "Tassa taṃ passato nijjhāyato yoniso upaparikkhato rittakaññeva khāyeyya, tucchakaññeva khāyeyya, asārakaññeva khāyeyya.",
  "sn22.95:9.4": "Kiñhi siyā, bhikkhave, māyāya sāro?",
  "sn22.95:9.5": "Evameva kho, bhikkhave, yaṃ kiñci viññāṇaṃ atītānāgatapaccuppannaṃ … pe …",
  "sn22.95:9.6": "yaṃ dūre santike vā, taṃ bhikkhu passati nijjhāyati yoniso upaparikkhati.",
  "sn22.95:9.7": "Tassa taṃ passato nijjhāyato yoniso upaparikkhato rittakaññeva khāyati, tucchakaññeva khāyati, asārakaññeva khāyati.",
  "sn22.95:9.8": "Kiñhi siyā, bhikkhave, viññāṇe sāro?",
  "sn22.95:10.1": "Evaṃ passaṃ, bhikkhave, sutavā ariyasāvako rūpasmimpi nibbindati, vedanāyapi …",
  "sn22.95:10.2": "saññāyapi …",
  "sn22.95:10.3": "saṅkhāresupi …",
  "sn22.95:10.4": "viññāṇasmimpi nibbindati.",
  "sn22.95:10.5": "Nibbindaṃ virajjati;",
  "sn22.95:10.6": "virāgā vimuccati.",
  "sn22.95:10.7": "Vimuttasmiṃ vimuttamiti ñāṇaṃ hoti … pe …",
  "sn22.95:10.8": "nāparaṃ itthattāyāti pajānāti”.",
  "sn22.95:11.1": "Idamavoca bhagavā.",
  "sn22.95:11.2": "Idaṃ vatvāna sugato athāparaṃ etadavoca satthā:",
  "sn22.95:12.1": "“Pheṇapiṇḍūpamaṃ rūpaṃ,",
  "sn22.95:12.2": "vedanā <span class=\\\"var\\\" title=\\\"pubbuḷūpamā (s1-3) | bubbuḷupamā (pts1) | pubbuḷopamā (mr)\\\" id=\\\"note168\\\">bubbuḷūpamā</span>;",
  "sn22.95:12.3": "Marīcikūpamā saññā,",
  "sn22.95:12.4": "saṅkhārā kadalūpamā;",
  "sn22.95:12.5": "Māyūpamañca viññāṇaṃ,",
  "sn22.95:12.6": "desitādiccabandhunā.",
  "sn22.95:13.1": "Yathā yathā nijjhāyati,",
  "sn22.95:13.2": "yoniso upaparikkhati;",
  "sn22.95:13.3": "Rittakaṃ tucchakaṃ hoti,",
  "sn22.95:13.4": "yo naṃ passati yoniso.",
  "sn22.95:14.1": "Imañca kāyaṃ ārabbha,",
  "sn22.95:14.2": "bhūripaññena desitaṃ;",
  "sn22.95:14.3": "Pahānaṃ tiṇṇaṃ dhammānaṃ,",
  "sn22.95:14.4": "rūpaṃ <span class=\\\"var\\\" title=\\\"passetha (bj)\\\" id=\\\"note169\\\">passatha</span> chaḍḍitaṃ.",
  "sn22.95:15.1": "Āyu usmā ca viññāṇaṃ,",
  "sn22.95:15.2": "yadā kāyaṃ jahantimaṃ;",
  "sn22.95:15.3": "<span class=\\\"var\\\" title=\\\"apaviṭṭho (s1-3, km)\\\" id=\\\"note170\\\">Apaviddho</span> tadā seti,",
  "sn22.95:15.4": "parabhattaṃ acetanaṃ.",
  "sn22.95:16.1": "Etādisāyaṃ santāno,",
  "sn22.95:16.2": "māyāyaṃ bālalāpinī;",
  "sn22.95:16.3": "Vadhako esa akkhāto,",
  "sn22.95:16.4": "sāro ettha na vijjati.",
  "sn22.95:17.1": "Evaṃ khandhe avekkheyya,",
  "sn22.95:17.2": "bhikkhu āraddhavīriyo;",
  "sn22.95:17.3": "Divā vā yadi vā rattiṃ,",
  "sn22.95:17.4": "sampajāno paṭissato.",
  "sn22.95:18.1": "Jaheyya sabbasaṃyogaṃ,",
  "sn22.95:18.2": "kareyya saraṇattano;",
  "sn22.95:18.3": "Careyyādittasīsova,",
  "sn22.95:18.4": "patthayaṃ accutaṃ padan”ti.",
  "sn22.95:19.1": "Tatiyaṃ."
}