{
  "_markup_path": "markup/sn/sn22/sn22.012.html",
  "_alt_strings": [
    "en/sujato/sn/sn22/sn22.012.json"
  ],
  "sn22.12:1.1": "Saṃyutta Nikāya 22",
  "sn22.12:2.1": "2. Aniccavagga",
  "sn22.12:3.1": "12. Aniccasutta",
  "sn22.12:4.1": "<span class=\\\"evam\\\">Evaṃ me sutaṃ—​</span>",
  "sn22.12:4.2": "sāvatthiyaṃ.",
  "sn22.12:4.3": "Tatra kho … pe …",
  "sn22.12:4.4": "“rūpaṃ, bhikkhave, aniccaṃ, vedanā aniccā, saññā aniccā, saṅkhārā aniccā, viññāṇaṃ aniccaṃ.",
  "sn22.12:4.5": "Evaṃ passaṃ, bhikkhave, sutavā ariyasāvako rūpasmimpi nibbindati, vedanāyapi nibbindati, saññāyapi nibbindati, saṅkhāresupi nibbindati, viññāṇasmimpi nibbindati.",
  "sn22.12:4.6": "Nibbindaṃ virajjati;",
  "sn22.12:4.7": "virāgā vimuccati.",
  "sn22.12:4.8": "Vimuttasmiṃ vimuttamiti ñāṇaṃ hoti.",
  "sn22.12:4.9": "‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti.",
  "sn22.12:5.1": "Paṭhamaṃ."
}