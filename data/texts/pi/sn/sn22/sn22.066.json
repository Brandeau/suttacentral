{
  "_markup_path": "markup/sn/sn22/sn22.066.html",
  "_alt_strings": [
    "en/sujato/sn/sn22/sn22.066.json"
  ],
  "sn22.66:1.1": "Saṃyutta Nikāya 22",
  "sn22.66:2.1": "7. Arahantavagga",
  "sn22.66:3.1": "66. Aniccasutta",
  "sn22.66:4.1": "Sāvatthinidānaṃ.",
  "sn22.66:4.2": "Atha kho aññataro bhikkhu … pe …",
  "sn22.66:4.3": "ekamantaṃ nisinno kho so bhikkhu bhagavantaṃ etadavoca:",
  "sn22.66:4.4": "“sādhu me, bhante, bhagavā saṅkhittena dhammaṃ desetu … pe …",
  "sn22.66:4.5": "ātāpī pahitatto vihareyyan”ti.",
  "sn22.66:4.6": "“Yaṃ kho, bhikkhu, aniccaṃ;",
  "sn22.66:4.7": "tatra te chando pahātabbo”ti.",
  "sn22.66:4.8": "“Aññātaṃ, bhagavā, aññātaṃ, sugatā”ti.",
  "sn22.66:5.1": "“Yathā kathaṃ pana tvaṃ, bhikkhu, mayā saṅkhittena bhāsitassa vitthārena atthaṃ ājānāsī”ti?",
  "sn22.66:5.2": "“Rūpaṃ kho, bhante, aniccaṃ;",
  "sn22.66:5.3": "tatra me chando pahātabbo.",
  "sn22.66:5.4": "Vedanā …",
  "sn22.66:5.5": "saññā …",
  "sn22.66:5.6": "saṅkhārā …",
  "sn22.66:5.7": "viññāṇaṃ aniccaṃ;",
  "sn22.66:5.8": "tatra me chando pahātabbo.",
  "sn22.66:5.9": "Imassa khvāhaṃ, bhante, bhagavatā saṅkhittena bhāsitassa evaṃ vitthārena atthaṃ ājānāmī”ti.",
  "sn22.66:6.1": "“Sādhu sādhu, bhikkhu.",
  "sn22.66:6.2": "Sādhu kho tvaṃ, bhikkhu, mayā saṅkhittena bhāsitassa vitthārena atthaṃ ājānāsi.",
  "sn22.66:6.3": "Rūpaṃ kho, bhikkhu, aniccaṃ;",
  "sn22.66:6.4": "tatra te chando pahātabbo.",
  "sn22.66:6.5": "Vedanā aniccā …",
  "sn22.66:6.6": "saññā …",
  "sn22.66:6.7": "saṅkhārā …",
  "sn22.66:6.8": "viññāṇaṃ aniccaṃ;",
  "sn22.66:6.9": "tatra kho te chando pahātabbo.",
  "sn22.66:6.10": "Imassa kho, bhikkhu, mayā saṅkhittena bhāsitassa evaṃ vitthārena attho daṭṭhabbo”ti … pe …",
  "sn22.66:6.11": "aññataro ca pana so bhikkhu arahataṃ ahosīti.",
  "sn22.66:7.1": "Catutthaṃ."
}