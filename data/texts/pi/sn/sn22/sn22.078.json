{
  "_markup_path": "markup/sn/sn22/sn22.078.html",
  "_alt_strings": [
    "en/sujato/sn/sn22/sn22.078.json"
  ],
  "sn22.78:1.1": "Saṃyutta Nikāya 22",
  "sn22.78:2.1": "8. Khajjanīyavagga",
  "sn22.78:3.1": "<span class=\\\"var\\\" title=\\\"sīhopamasuttaṃ (bj)\\\" id=\\\"note110\\\">78. Sīhasutta</span>",
  "sn22.78:4.1": "Sāvatthinidānaṃ.",
  "sn22.78:4.2": "“<span class=\\\"cross\\\" title=\\\"^an4.33#1 [33. Sīhasutta]\\\" id=\\\"note111\\\">*</span> Sīho, bhikkhave, migarājā sāyanhasamayaṃ āsayā nikkhamati;",
  "sn22.78:4.3": "āsayā nikkhamitvā vijambhati;",
  "sn22.78:4.4": "vijambhitvā samantā catuddisā anuviloketi;",
  "sn22.78:4.5": "samantā catuddisā anuviloketvā tikkhattuṃ sīhanādaṃ nadati;",
  "sn22.78:4.6": "tikkhattuṃ sīhanādaṃ naditvā gocarāya pakkamati.",
  "sn22.78:4.7": "Ye hi keci, bhikkhave, tiracchānagatā pāṇā sīhassa migarañño nadato saddaṃ suṇanti;",
  "sn22.78:4.8": "yebhuyyena bhayaṃ saṃvegaṃ santāsaṃ āpajjanti;",
  "sn22.78:4.9": "bilaṃ bilāsayā pavisanti;",
  "sn22.78:4.10": "dakaṃ dakāsayā pavisanti;",
  "sn22.78:4.11": "vanaṃ vanāsayā pavisanti;",
  "sn22.78:4.12": "ākāsaṃ pakkhino bhajanti.",
  "sn22.78:4.13": "Yepi te, bhikkhave, rañño nāgā gāmanigamarājadhānīsu, daḷhehi varattehi baddhā, tepi tāni bandhanāni sañchinditvā sampadāletvā bhītā muttakarīsaṃ <span class=\\\"var\\\" title=\\\"mocantā (pts1, mr)\\\" id=\\\"note112\\\">cajamānā</span>, yena vā tena vā palāyanti.",
  "sn22.78:4.14": "Evaṃ mahiddhiko kho, bhikkhave, sīho migarājā tiracchānagatānaṃ pāṇānaṃ, evaṃ mahesakkho, evaṃ mahānubhāvo.",
  "sn22.78:5.1": "Evameva kho, bhikkhave, yadā tathāgato loke uppajjati arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā.",
  "sn22.78:5.2": "So dhammaṃ deseti:",
  "sn22.78:5.3": "‘iti rūpaṃ, iti rūpassa samudayo, iti rūpassa atthaṅgamo;",
  "sn22.78:5.4": "iti vedanā …",
  "sn22.78:5.5": "iti saññā …",
  "sn22.78:5.6": "iti saṅkhārā …",
  "sn22.78:5.7": "iti viññāṇaṃ, iti viññāṇassa samudayo, iti viññāṇassa atthaṅgamo’ti.",
  "sn22.78:5.8": "Yepi te, bhikkhave, devā dīghāyukā vaṇṇavanto sukhabahulā uccesu vimānesu ciraṭṭhitikā tepi tathāgatassa dhammadesanaṃ sutvā yebhuyyena bhayaṃ saṃvegaṃ santāsaṃ āpajjanti:",
  "sn22.78:5.9": "‘aniccāva kira, bho, mayaṃ samānā niccamhāti amaññimha.",
  "sn22.78:5.10": "Addhuvāva kira, bho, mayaṃ samānā dhuvamhāti amaññimha.",
  "sn22.78:5.11": "Asassatāva kira, bho, mayaṃ samānā sassatamhāti amaññimha.",
  "sn22.78:5.12": "Mayampi kira, bho, aniccā addhuvā asassatā sakkāyapariyāpannā’ti.",
  "sn22.78:5.13": "Evaṃ mahiddhiko kho, bhikkhave, tathāgato sadevakassa lokassa, evaṃ mahesakkho, evaṃ mahānubhāvo”ti.",
  "sn22.78:5.14": "Idamavoca bhagavā … pe …",
  "sn22.78:5.15": "etadavoca satthā:",
  "sn22.78:6.1": "<span class=\\\"cross\\\" title=\\\"^an4.33#1 [33. Sīhasutta]\\\" id=\\\"note113\\\">*</span> <a class=\\\"sc\\\" id=\\\"3\\\"></a><a class=\\\"pts\\\" id=\\\"pts3.86\\\"></a>“Yadā buddho abhiññāya,",
  "sn22.78:6.2": "dhammacakkaṃ pavattayi;",
  "sn22.78:6.3": "Sadevakassa lokassa,",
  "sn22.78:6.4": "satthā appaṭipuggalo.",
  "sn22.78:7.1": "Sakkāyañca nirodhañca,",
  "sn22.78:7.2": "sakkāyassa ca sambhavaṃ;",
  "sn22.78:7.3": "Ariyañcaṭṭhaṅgikaṃ maggaṃ,",
  "sn22.78:7.4": "dukkhūpasamagāminaṃ.",
  "sn22.78:8.1": "Yepi dīghāyukā devā,",
  "sn22.78:8.2": "vaṇṇavanto yasassino;",
  "sn22.78:8.3": "Bhītā santāsamāpāduṃ,",
  "sn22.78:8.4": "sīhassevitare migā.",
  "sn22.78:9.1": "Avītivattā sakkāyaṃ,",
  "sn22.78:9.2": "aniccā kira bho mayaṃ;",
  "sn22.78:9.3": "Sutvā arahato vākyaṃ,",
  "sn22.78:9.4": "vippamuttassa tādino”ti.",
  "sn22.78:10.1": "Chaṭṭhaṃ."
}