{
  "_markup_path": "markup/sn/sn22/sn22.031.html",
  "_alt_strings": [
    "en/sujato/sn/sn22/sn22.031.json"
  ],
  "sn22.31:1.1": "Saṃyutta Nikāya 22",
  "sn22.31:2.1": "3. Bhāravagga",
  "sn22.31:3.1": "31. Aghamūlasutta",
  "sn22.31:4.1": "Sāvatthinidānaṃ.",
  "sn22.31:4.2": "“Aghañca, bhikkhave, desessāmi aghamūlañca.",
  "sn22.31:4.3": "Taṃ suṇātha.",
  "sn22.31:4.4": "Katamañca, bhikkhave, aghaṃ?",
  "sn22.31:4.5": "Rūpaṃ, bhikkhave, aghaṃ, vedanā aghaṃ, saññā aghaṃ, saṅkhārā aghaṃ, viññāṇaṃ aghaṃ.",
  "sn22.31:4.6": "Idaṃ vuccati, bhikkhave, aghaṃ.",
  "sn22.31:4.7": "Katamañca, bhikkhave, aghamūlaṃ?",
  "sn22.31:4.8": "Yāyaṃ taṇhā ponobhavikā <span class=\\\"var\\\" title=\\\"nandirāgasahagatā (sabbattha)\\\" id=\\\"note62\\\">nandīrāgasahagatā</span> tatratatrābhinandinī;",
  "sn22.31:4.9": "seyyathidaṃ—",
  "sn22.31:4.10": "kāmataṇhā, bhavataṇhā, vibhavataṇhā.",
  "sn22.31:4.11": "Idaṃ vuccati, bhikkhave, aghamūlan”ti.",
  "sn22.31:5.1": "Dasamaṃ."
}