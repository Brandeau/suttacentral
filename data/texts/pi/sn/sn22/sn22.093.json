{
  "_markup_path": "markup/sn/sn22/sn22.093.html",
  "_alt_strings": [
    "en/sujato/sn/sn22/sn22.093.json"
  ],
  "sn22.93:1.1": "Saṃyutta Nikāya 22",
  "sn22.93:2.1": "10. Pupphavagga",
  "sn22.93:3.1": "93. Nadīsutta",
  "sn22.93:4.1": "Sāvatthinidānaṃ.",
  "sn22.93:4.2": "“Seyyathāpi, bhikkhave, nadī pabbateyyā ohārinī dūraṅgamā sīghasotā.",
  "sn22.93:4.3": "Tassā <span class=\\\"var\\\" title=\\\"ubhato tīre (si) | ubhato tīresu (s1-3, km)\\\" id=\\\"note158\\\">ubhosu tīresu</span> kāsā cepi jātā assu, te naṃ ajjholambeyyuṃ;",
  "sn22.93:4.4": "kusā cepi jātā assu, te naṃ ajjholambeyyuṃ;",
  "sn22.93:4.5": "<span class=\\\"var\\\" title=\\\"babbajā (bj, pts1)\\\" id=\\\"note159\\\">pabbajā</span> cepi jātā assu, te naṃ ajjholambeyyuṃ;",
  "sn22.93:4.6": "bīraṇā cepi jātā assu, te naṃ ajjholambeyyuṃ;",
  "sn22.93:4.7": "rukkhā cepi jātā assu, te naṃ ajjholambeyyuṃ.",
  "sn22.93:4.8": "Tassā puriso sotena vuyhamāno kāse cepi gaṇheyya, te palujjeyyuṃ.",
  "sn22.93:4.9": "So tatonidānaṃ anayabyasanaṃ āpajjeyya.",
  "sn22.93:4.10": "Kuse cepi gaṇheyya, pabbaje cepi gaṇheyya, bīraṇe cepi gaṇheyya, rukkhe cepi gaṇheyya, te palujjeyyuṃ.",
  "sn22.93:4.11": "So tatonidānaṃ anayabyasanaṃ āpajjeyya.",
  "sn22.93:4.12": "Evameva kho, bhikkhave, assutavā puthujjano ariyānaṃ adassāvī ariyadhammassa akovido ariyadhamme avinīto, sappurisānaṃ adassāvī sappurisadhammassa akovido sappurisadhamme avinīto rūpaṃ attato samanupassati, rūpavantaṃ vā attānaṃ;",
  "sn22.93:4.13": "attani vā rūpaṃ, rūpasmiṃ vā attānaṃ.",
  "sn22.93:4.14": "Tassa taṃ rūpaṃ palujjati.",
  "sn22.93:4.15": "So tatonidānaṃ anayabyasanaṃ āpajjati.",
  "sn22.93:4.16": "Vedanaṃ …",
  "sn22.93:4.17": "saññaṃ …",
  "sn22.93:4.18": "saṅkhāre …",
  "sn22.93:4.19": "viññāṇaṃ attato samanupassati, viññāṇavantaṃ vā attānaṃ;",
  "sn22.93:4.20": "attani vā viññāṇaṃ, viññāṇasmiṃ vā attānaṃ.",
  "sn22.93:4.21": "Tassa taṃ viññāṇaṃ palujjati.",
  "sn22.93:4.22": "So tatonidānaṃ anayabyasanaṃ āpajjati.",
  "sn22.93:4.23": "Taṃ kiṃ maññatha, bhikkhave, rūpaṃ niccaṃ vā aniccaṃ vā”ti?",
  "sn22.93:4.24": "“Aniccaṃ, bhante”.",
  "sn22.93:4.25": "… pe …",
  "sn22.93:4.26": "“Vedanā …",
  "sn22.93:4.27": "saññā …",
  "sn22.93:4.28": "saṅkhārā …",
  "sn22.93:4.29": "viññāṇaṃ niccaṃ vā aniccaṃ vā”ti?",
  "sn22.93:4.30": "“Aniccaṃ, bhante”.",
  "sn22.93:4.31": "“Tasmātiha … pe …",
  "sn22.93:4.32": "evaṃ passaṃ … pe …",
  "sn22.93:4.33": "nāparaṃ itthattāyāti pajānātī”ti.",
  "sn22.93:5.1": "Paṭhamaṃ."
}