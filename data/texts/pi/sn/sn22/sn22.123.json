{
  "_markup_path": "markup/sn/sn22/sn22.123.html",
  "_alt_strings": [
    "en/sujato/sn/sn22/sn22.123.json"
  ],
  "sn22.123:1.1": "Saṃyutta Nikāya 22",
  "sn22.123:2.1": "12. Dhammakathikavagga",
  "sn22.123:3.1": "<span class=\\\"var\\\" title=\\\"sutavā (pts1)\\\" id=\\\"note203\\\">123. Sutavantasutta</span>",
  "sn22.123:4.1": "Ekaṃ samayaṃ āyasmā ca sāriputto āyasmā ca mahākoṭṭhiko bārāṇasiyaṃ viharanti isipatane migadāye.",
  "sn22.123:4.2": "Atha kho āyasmā mahākoṭṭhiko sāyanhasamayaṃ paṭisallānā vuṭṭhito yenāyasmā sāriputto tenupasaṅkami;",
  "sn22.123:4.3": "upasaṅkamitvā … pe …",
  "sn22.123:4.4": "etadavoca:",
  "sn22.123:5.1": "“Sutavatāvuso sāriputta, bhikkhunā katame dhammā yoniso manasi kātabbā”ti?",
  "sn22.123:5.2": "“Sutavatāvuso koṭṭhika, bhikkhunā pañcupādānakkhandhā aniccato … pe …",
  "sn22.123:5.3": "anattato yoniso manasi kātabbā.",
  "sn22.123:5.4": "Katame pañca?",
  "sn22.123:5.5": "Seyyathidaṃ—",
  "sn22.123:5.6": "rūpupādānakkhandho … pe …",
  "sn22.123:5.7": "viññāṇupādānakkhandho.",
  "sn22.123:5.8": "Sutavatāvuso koṭṭhika, bhikkhunā ime pañcupādānakkhandhā aniccato … pe …",
  "sn22.123:5.9": "anattato yoniso manasi kātabbā.",
  "sn22.123:5.10": "Ṭhānaṃ kho panetaṃ, āvuso, vijjati—",
  "sn22.123:5.11": "yaṃ sutavā bhikkhu ime pañcupādānakkhandhe aniccato … pe …",
  "sn22.123:5.12": "anattato yoniso manasi karonto sotāpattiphalaṃ sacchikareyyā”ti.",
  "sn22.123:6.1": "“Sotāpannena panāvuso sāriputta, bhikkhunā katame dhammā yoniso manasi kātabbā”ti?",
  "sn22.123:6.2": "“Sotāpannenapi kho āvuso koṭṭhika, bhikkhunā ime pañcupādānakkhandhā aniccato … pe …",
  "sn22.123:6.3": "anattato yoniso manasi kātabbā.",
  "sn22.123:6.4": "Ṭhānaṃ kho panetaṃ, āvuso, vijjati—",
  "sn22.123:6.5": "yaṃ sotāpanno bhikkhu ime pañcupādānakkhandhe aniccato … pe …",
  "sn22.123:6.6": "anattato yoniso manasi karonto sakadāgāmiphalaṃ … pe …",
  "sn22.123:6.7": "anāgāmiphalaṃ … pe …",
  "sn22.123:6.8": "arahattaphalaṃ sacchikareyyā”ti.",
  "sn22.123:7.1": "“Arahatā panāvuso sāriputta, katame dhammā yoniso manasi kātabbā”ti?",
  "sn22.123:7.2": "“Arahatāpi khvāvuso koṭṭhika, ime pañcupādānakkhandhā aniccato dukkhato rogato gaṇḍato sallato aghato ābādhato parato palokato suññato anattato yoniso manasi kātabbā.",
  "sn22.123:7.3": "Natthi, khvāvuso, arahato uttari karaṇīyaṃ, katassa vā paticayo;",
  "sn22.123:7.4": "api ca kho ime dhammā bhāvitā bahulīkatā diṭṭhadhammasukhavihārāya ceva saṃvattanti satisampajaññāya cā”ti.",
  "sn22.123:8.1": "Ekādasamaṃ."
}