{
  "_markup_path": "markup/sn/sn22/sn22.021.html",
  "_alt_strings": [
    "en/sujato/sn/sn22/sn22.021.json"
  ],
  "sn22.21:1.1": "Saṃyutta Nikāya 22",
  "sn22.21:2.1": "2. Aniccavagga",
  "sn22.21:3.1": "21. Ānandasutta",
  "sn22.21:4.1": "Sāvatthiyaṃ …",
  "sn22.21:4.2": "ārāme.",
  "sn22.21:4.3": "Atha kho āyasmā ānando yena bhagavā tenupasaṅkami;",
  "sn22.21:4.4": "upasaṅkamitvā bhagavantaṃ abhivādetvā ekamantaṃ nisīdi.",
  "sn22.21:4.5": "Ekamantaṃ nisinno kho āyasmā ānando bhagavantaṃ etadavoca:",
  "sn22.21:4.6": "“‘nirodho nirodho’ti, bhante, vuccati.",
  "sn22.21:4.7": "Katamesānaṃ kho, bhante, dhammānaṃ <span class=\\\"var\\\" title=\\\"nirodhā (bj, pts1)\\\" id=\\\"note43\\\">nirodho</span> ‘nirodho’ti vuccatī”ti?",
  "sn22.21:4.8": "“Rūpaṃ kho, ānanda, aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ.",
  "sn22.21:4.9": "Tassa <span class=\\\"var\\\" title=\\\"nirodhā (bj, pts1)\\\" id=\\\"note44\\\">nirodho</span> ‘nirodho’ti vuccati.",
  "sn22.21:4.10": "Vedanā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā.",
  "sn22.21:4.11": "Tassā nirodho ‘nirodho’ti vuccati.",
  "sn22.21:4.12": "Saññā …",
  "sn22.21:4.13": "saṅkhārā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā.",
  "sn22.21:4.14": "Tesaṃ nirodho ‘nirodho’ti vuccati.",
  "sn22.21:4.15": "Viññāṇaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ.",
  "sn22.21:4.16": "Tassa nirodho ‘nirodho’ti vuccati.",
  "sn22.21:4.17": "Imesaṃ kho, ānanda, dhammānaṃ nirodho ‘nirodho’ti vuccatī”ti.",
  "sn22.21:5.1": "Dasamaṃ.",
  "sn22.21:6.1": "Aniccavaggo dutiyo.",
  "sn22.21:7.1": "Aniccaṃ dukkhaṃ anattā,",
  "sn22.21:7.2": "yadaniccāpare tayo;",
  "sn22.21:7.3": "Hetunāpi tayo vuttā,",
  "sn22.21:7.4": "ānandena ca te dasāti."
}