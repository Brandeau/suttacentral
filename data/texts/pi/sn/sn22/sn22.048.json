{
  "_markup_path": "markup/sn/sn22/sn22.048.html",
  "_alt_strings": [
    "en/sujato/sn/sn22/sn22.048.json"
  ],
  "sn22.48:1.1": "Saṃyutta Nikāya 22",
  "sn22.48:2.1": "5. Attadīpavagga",
  "sn22.48:3.1": "48. Khandhasutta",
  "sn22.48:4.1": "Sāvatthinidānaṃ.",
  "sn22.48:4.2": "“Pañca, bhikkhave, khandhe desessāmi, pañcupādānakkhandhe ca.",
  "sn22.48:4.3": "Taṃ suṇātha.",
  "sn22.48:4.4": "Katame ca, bhikkhave, pañcakkhandhā?",
  "sn22.48:4.5": "Yaṃ kiñci, bhikkhave, rūpaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā, ayaṃ vuccati rūpakkhandho.",
  "sn22.48:4.6": "Yā kāci vedanā … pe …",
  "sn22.48:4.7": "yā kāci saññā …",
  "sn22.48:4.8": "ye keci saṅkhārā atītānāgatapaccuppannā ajjhattaṃ vā bahiddhā vā oḷārikā vā sukhumā vā … pe …",
  "sn22.48:4.9": "ayaṃ vuccati saṅkhārakkhandho.",
  "sn22.48:4.10": "Yaṃ kiñci viññāṇaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā, ayaṃ vuccati viññāṇakkhandho.",
  "sn22.48:4.11": "Ime vuccanti, bhikkhave, pañcakkhandhā.",
  "sn22.48:5.1": "Katame ca, bhikkhave, pañcupādānakkhandhā?",
  "sn22.48:5.2": "Yaṃ kiñci, bhikkhave, rūpaṃ atītānāgatapaccuppannaṃ … pe …",
  "sn22.48:5.3": "yaṃ dūre santike vā sāsavaṃ upādāniyaṃ, ayaṃ vuccati rūpupādānakkhandho.",
  "sn22.48:5.4": "Yā kāci vedanā … pe …",
  "sn22.48:5.5": "yā dūre santike vā sāsavā upādāniyā, ayaṃ vuccati vedanupādānakkhandho.",
  "sn22.48:5.6": "Yā kāci saññā … pe …",
  "sn22.48:5.7": "yā dūre santike vā sāsavā upādāniyā, ayaṃ vuccati saññupādānakkhandho.",
  "sn22.48:5.8": "Ye keci saṅkhārā … pe …",
  "sn22.48:5.9": "sāsavā upādāniyā, ayaṃ vuccati saṅkhārupādānakkhandho.",
  "sn22.48:5.10": "Yaṃ kiñci viññāṇaṃ atītānāgatapaccuppannaṃ … pe …",
  "sn22.48:5.11": "yaṃ dūre santike vā sāsavaṃ upādāniyaṃ, ayaṃ vuccati viññāṇupādānakkhandho.",
  "sn22.48:5.12": "Ime vuccanti, bhikkhave, pañcupādānakkhandhā”ti.",
  "sn22.48:6.1": "Chaṭṭhaṃ."
}