{
  "_markup_path": "markup/sn/sn22/sn22.128.html",
  "_alt_strings": [
    "en/sujato/sn/sn22/sn22.128.json"
  ],
  "sn22.128:1.1": "Saṃyutta Nikāya 22",
  "sn22.128:2.1": "13. Avijjāvagga",
  "sn22.128:3.1": "128. Tatiyasamudayadhammasutta",
  "sn22.128:4.1": "Ekaṃ samayaṃ āyasmā ca sāriputto āyasmā ca mahākoṭṭhiko bārāṇasiyaṃ viharanti isipatane migadāye … pe …",
  "sn22.128:4.2": "ekamantaṃ nisinno kho āyasmā mahākoṭṭhiko āyasmantaṃ sāriputtaṃ etadavoca:",
  "sn22.128:4.3": "“‘vijjā, vijjā’ti, āvuso sāriputta, vuccati.",
  "sn22.128:4.4": "Katamā nu kho, āvuso, vijjā;",
  "sn22.128:4.5": "kittāvatā ca vijjāgato hotī”ti?",
  "sn22.128:5.1": "“Idhāvuso, sutavā ariyasāvako samudayadhammaṃ rūpaṃ ‘samudayadhammaṃ rūpan’ti yathābhūtaṃ pajānāti;",
  "sn22.128:5.2": "vayadhammaṃ rūpaṃ … pe …",
  "sn22.128:5.3": "samudayavayadhammaṃ rūpaṃ ‘samudayavayadhammaṃ rūpan’ti yathābhūtaṃ pajānāti;",
  "sn22.128:5.4": "samudayadhammaṃ vedanaṃ … pe …",
  "sn22.128:5.5": "samudayavayadhammā vedanā …",
  "sn22.128:5.6": "samudayadhammaṃ saññaṃ … pe …",
  "sn22.128:5.7": "samudayadhamme saṅkhāre …",
  "sn22.128:5.8": "vayadhamme saṅkhāre …",
  "sn22.128:5.9": "samudayavayadhamme saṅkhāre ‘samudayavayadhammā saṅkhārā’ti yathābhūtaṃ pajānāti.",
  "sn22.128:5.10": "Samudayadhammaṃ viññāṇaṃ …",
  "sn22.128:5.11": "vayadhammaṃ viññāṇaṃ …",
  "sn22.128:5.12": "samudayavayadhammaṃ viññāṇaṃ ‘samudayavayadhammaṃ viññāṇan’ti yathābhūtaṃ pajānāti.",
  "sn22.128:5.13": "Ayaṃ vuccatāvuso, vijjā;",
  "sn22.128:5.14": "ettāvatā ca vijjāgato hotī”ti.",
  "sn22.128:6.1": "Tatiyaṃ."
}