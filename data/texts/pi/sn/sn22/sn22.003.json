{
  "_markup_path": "markup/sn/sn22/sn22.003.html",
  "_alt_strings": [
    "en/sujato/sn/sn22/sn22.003.json"
  ],
  "sn22.3:1.1": "Saṃyutta Nikāya 22",
  "sn22.3:2.1": "1. Nakulapituvagga",
  "sn22.3:3.1": "3. Hāliddikānisutta",
  "sn22.3:4.1": "<span class=\\\"evam\\\">Evaṃ me sutaṃ—​",
  "sn22.3:4.2": "<span class=\\\"cross\\\" title=\\\"^sn35.130#1 [130. Hāliddikānisutta]\\\" id=\\\"note10\\\">*</span></span>   ekaṃ samayaṃ āyasmā mahākaccāno avantīsu viharati <span class=\\\"var\\\" title=\\\"kulaghare (mr)\\\" id=\\\"note11\\\">kuraraghare</span> papāte pabbate.",
  "sn22.3:4.3": "Atha kho <span class=\\\"var\\\" title=\\\"haliddikāni (s1-3)\\\" id=\\\"note12\\\">hāliddikāni</span> gahapati yenāyasmā mahākaccāno tenupasaṅkami;",
  "sn22.3:4.4": "upasaṅkamitvā āyasmantaṃ mahākaccānaṃ abhivādetvā ekamantaṃ nisīdi.",
  "sn22.3:4.5": "Ekamantaṃ nisinno kho hāliddikāni gahapati āyasmantaṃ mahākaccānaṃ etadavoca:",
  "sn22.3:4.6": "“vuttamidaṃ, bhante, bhagavatā aṭṭhakavaggiye māgaṇḍiyapañhe:",
  "sn22.3:5.1": "<span class=\\\"cross\\\" title=\\\"^snp4.9#36 [Māgaṇḍiyasutta]\\\" id=\\\"note13\\\">*</span> <a class=\\\"sc\\\" id=\\\"2\\\"></a>‘Okaṃ pahāya aniketasārī,",
  "sn22.3:5.2": "Gāme <span class=\\\"var\\\" title=\\\"akrubbaṃ (mr)\\\" id=\\\"note14\\\">akubbaṃ</span> muni <span class=\\\"var\\\" title=\\\"sandhavāni (mr)\\\" id=\\\"note15\\\">santhavāni</span>;",
  "sn22.3:5.3": "Kāmehi ritto <span class=\\\"var\\\" title=\\\"apurekkharāno (bj suttanipātepi)\\\" id=\\\"note16\\\">apurakkharāno</span>,",
  "sn22.3:5.4": "Kathaṃ na viggayha janena kayirā’ti.",
  "sn22.3:6.1": "Imassa nu kho, bhante, bhagavatā saṅkhittena bhāsitassa kathaṃ vitthārena attho daṭṭhabbo”ti?",
  "sn22.3:7.1": "“Rūpadhātu kho, gahapati, viññāṇassa oko.",
  "sn22.3:7.2": "<span class=\\\"var\\\" title=\\\"... vinibaddhañca (bj-a, pts1)\\\" id=\\\"note17\\\">Rūpadhāturāgavinibandhañca</span> pana viññāṇaṃ ‘okasārī’ti vuccati.",
  "sn22.3:7.3": "Vedanādhātu kho, gahapati, viññāṇassa oko.",
  "sn22.3:7.4": "Vedanādhāturāgavinibandhañca pana viññāṇaṃ ‘okasārī’ti vuccati.",
  "sn22.3:7.5": "Saññādhātu kho, gahapati, viññāṇassa oko.",
  "sn22.3:7.6": "Saññādhāturāgavinibandhañca pana viññāṇaṃ ‘okasārī’ti vuccati.",
  "sn22.3:7.7": "Saṅkhāradhātu kho, gahapati, viññāṇassa oko.",
  "sn22.3:7.8": "Saṅkhāradhāturāgavinibandhañca pana viññāṇaṃ ‘okasārī’ti vuccati.",
  "sn22.3:7.9": "Evaṃ kho, gahapati, okasārī hoti.",
  "sn22.3:8.1": "Kathañca, gahapati, anokasārī hoti?",
  "sn22.3:8.2": "Rūpadhātuyā kho, gahapati, yo chando yo rāgo yā <span class=\\\"var\\\" title=\\\"nandi (bj, s1-3, km, pts1)\\\" id=\\\"note18\\\">nandī</span> yā taṇhā ye <span class=\\\"var\\\" title=\\\"upāyupādānā (s1-3, km, pts1)\\\" id=\\\"note19\\\">upayupādānā</span> cetaso adhiṭṭhānābhinivesānusayā te tathāgatassa pahīnā ucchinnamūlā tālāvatthukatā <span class=\\\"var\\\" title=\\\"anabhāvakatā (bj, pts1)\\\" id=\\\"note20\\\">anabhāvaṃkatā</span> āyatiṃ anuppādadhammā.",
  "sn22.3:8.3": "Tasmā tathāgato ‘anokasārī’ti vuccati.",
  "sn22.3:8.4": "Vedanādhātuyā kho, gahapati …",
  "sn22.3:8.5": "saññādhātuyā kho, gahapati …",
  "sn22.3:8.6": "saṅkhāradhātuyā kho, gahapati …",
  "sn22.3:8.7": "viññāṇadhātuyā kho, gahapati, yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā te tathāgatassa pahīnā ucchinnamūlā tālāvatthukatā anabhāvaṃkatā āyatiṃ anuppādadhammā.",
  "sn22.3:8.8": "Tasmā tathāgato ‘anokasārī’ti vuccati.",
  "sn22.3:8.9": "Evaṃ kho, gahapati, anokasārī hoti.",
  "sn22.3:9.1": "Kathañca, gahapati, niketasārī hoti?",
  "sn22.3:9.2": "Rūpanimittaniketavisāravinibandhā kho, gahapati, ‘niketasārī’ti vuccati.",
  "sn22.3:9.3": "Saddanimitta … pe …",
  "sn22.3:9.4": "gandhanimitta …",
  "sn22.3:9.5": "rasanimitta …",
  "sn22.3:9.6": "phoṭṭhabbanimitta …",
  "sn22.3:9.7": "dhammanimittaniketavisāravinibandhā kho, gahapati, ‘niketasārī’ti vuccati.",
  "sn22.3:9.8": "Evaṃ kho, gahapati, niketasārī hoti.",
  "sn22.3:10.1": "Kathañca, gahapati, aniketasārī hoti?",
  "sn22.3:10.2": "Rūpanimittaniketavisāravinibandhā kho, gahapati, tathāgatassa pahīnā ucchinnamūlā tālāvatthukatā anabhāvaṅkatā āyatiṃ anuppādadhammā.",
  "sn22.3:10.3": "Tasmā tathāgato ‘aniketasārī’ti vuccati.",
  "sn22.3:10.4": "Saddanimitta …",
  "sn22.3:10.5": "gandhanimitta …",
  "sn22.3:10.6": "rasanimitta …",
  "sn22.3:10.7": "phoṭṭhabbanimitta …",
  "sn22.3:10.8": "dhammanimittaniketavisāravinibandhā kho, gahapati, tathāgatassa pahīnā ucchinnamūlā tālāvatthukatā anabhāvaṅkatā āyatiṃ anuppādadhammā.",
  "sn22.3:10.9": "Tasmā tathāgato ‘aniketasārī’ti vuccati.",
  "sn22.3:10.10": "Evaṃ kho, gahapati, aniketasārī hoti.",
  "sn22.3:11.1": "Kathañca, gahapati, gāme <span class=\\\"var\\\" title=\\\"sandhavajāto (mr)\\\" id=\\\"note21\\\">santhavajāto</span> hoti?",
  "sn22.3:11.2": "Idha, gahapati, ekacco <span class=\\\"var\\\" title=\\\"gihi (mr)\\\" id=\\\"note22\\\">gihīhi</span> saṃsaṭṭho viharati sahanandī sahasokī, sukhitesu sukhito, dukkhitesu dukkhito, uppannesu kiccakaraṇīyesu attanā tesu yogaṃ āpajjati.",
  "sn22.3:11.3": "Evaṃ kho, gahapati, gāme santhavajāto hoti.",
  "sn22.3:12.1": "Kathañca, gahapati, gāme na santhavajāto hoti?",
  "sn22.3:12.2": "Idha, gahapati, <span class=\\\"var\\\" title=\\\"ekacco (bj)\\\" id=\\\"note23\\\">bhikkhu</span> <span class=\\\"var\\\" title=\\\"gihi (mr)\\\" id=\\\"note24\\\">gihīhi</span> asaṃsaṭṭho viharati na sahanandī na sahasokī na sukhitesu sukhito na dukkhitesu dukkhito, uppannesu kiccakaraṇīyesu na attanā tesu yogaṃ āpajjati.",
  "sn22.3:12.3": "Evaṃ kho, gahapati, gāme na santhavajāto hoti.",
  "sn22.3:13.1": "Kathañca, gahapati, kāmehi aritto hoti?",
  "sn22.3:13.2": "Idha, gahapati, ekacco kāmesu avigatarāgo hoti avigatacchando avigatapemo avigatapipāso avigatapariḷāho avigatataṇho.",
  "sn22.3:13.3": "Evaṃ kho, gahapati, kāmehi aritto hoti.",
  "sn22.3:14.1": "Kathañca, gahapati, kāmehi ritto hoti?",
  "sn22.3:14.2": "Idha, gahapati, ekacco kāmesu vigatarāgo hoti vigatacchando vigatapemo vigatapipāso vigatapariḷāho vigatataṇho.",
  "sn22.3:14.3": "Evaṃ kho, gahapati, kāmehi ritto hoti.",
  "sn22.3:15.1": "Kathañca, gahapati, purakkharāno hoti?",
  "sn22.3:15.2": "Idha, gahapati, ekaccassa evaṃ hoti:",
  "sn22.3:15.3": "‘evaṃrūpo siyaṃ anāgatamaddhānaṃ, evaṃvedano siyaṃ anāgatamaddhānaṃ, evaṃsañño siyaṃ anāgatamaddhānaṃ, evaṃsaṅkhāro siyaṃ anāgatamaddhānaṃ, evaṃviññāṇo siyaṃ anāgatamaddhānan’ti.",
  "sn22.3:15.4": "Evaṃ kho, gahapati, purakkharāno hoti.",
  "sn22.3:16.1": "Kathañca, gahapati, apurakkharāno hoti?",
  "sn22.3:16.2": "Idha, gahapati, ekaccassa na evaṃ hoti:",
  "sn22.3:16.3": "‘evaṃrūpo siyaṃ anāgatamaddhānaṃ, evaṃvedano siyaṃ anāgatamaddhānaṃ, evaṃsañño siyaṃ anāgatamaddhānaṃ, evaṃsaṅkhāro siyaṃ anāgatamaddhānaṃ, evaṃviññāṇo siyaṃ anāgatamaddhānan’ti.",
  "sn22.3:16.4": "Evaṃ kho, gahapati, apurakkharāno hoti.",
  "sn22.3:17.1": "Kathañca, gahapati, kathaṃ viggayha janena kattā hoti?",
  "sn22.3:17.2": "Idha, gahapati, ekacco evarūpiṃ kathaṃ kattā hoti:",
  "sn22.3:17.3": "‘na tvaṃ imaṃ dhammavinayaṃ ājānāsi;",
  "sn22.3:17.4": "ahaṃ imaṃ dhammavinayaṃ ājānāmi.",
  "sn22.3:17.5": "Kiṃ tvaṃ imaṃ dhammavinayaṃ ājānissasi?",
  "sn22.3:17.6": "Micchāpaṭipanno tvamasi;",
  "sn22.3:17.7": "ahamasmi sammāpaṭipanno.",
  "sn22.3:17.8": "Pure vacanīyaṃ pacchā avaca;",
  "sn22.3:17.9": "pacchā vacanīyaṃ pure avaca.",
  "sn22.3:17.10": "Sahitaṃ me, asahitaṃ te.",
  "sn22.3:17.11": "Adhiciṇṇaṃ te viparāvattaṃ.",
  "sn22.3:17.12": "Āropito te vādo;",
  "sn22.3:17.13": "cara vādappamokkhāya.",
  "sn22.3:17.14": "Niggahitosi;",
  "sn22.3:17.15": "nibbeṭhehi vā sace pahosī’ti.",
  "sn22.3:17.16": "Evaṃ kho, gahapati, kathaṃ viggayha janena kattā hoti.",
  "sn22.3:18.1": "Kathañca, gahapati, kathaṃ na viggayha janena kattā hoti?",
  "sn22.3:18.2": "Idha, gahapati, bhikkhu na evarūpiṃ kathaṃ kattā hoti:",
  "sn22.3:18.3": "‘na tvaṃ imaṃ dhammavinayaṃ ājānāsi … pe …",
  "sn22.3:18.4": "nibbeṭhehi vā sace pahosī’ti.",
  "sn22.3:18.5": "Evaṃ kho, gahapati, kathaṃ na viggayha janena kattā hoti.",
  "sn22.3:19.1": "Iti kho, gahapati, yaṃ taṃ vuttaṃ bhagavatā aṭṭhakavaggiye māgaṇḍiyapañhe:",
  "sn22.3:20.1": "‘Okaṃ pahāya aniketasārī,",
  "sn22.3:20.2": "Gāme akubbaṃ munisanthavāni;",
  "sn22.3:20.3": "Kāmehi ritto apurakkharāno,",
  "sn22.3:20.4": "Kathaṃ na viggayha janena kayirā’ti.",
  "sn22.3:21.1": "Imassa kho, gahapati, bhagavatā saṅkhittena bhāsitassa evaṃ vitthārena attho daṭṭhabbo”ti.",
  "sn22.3:22.1": "Tatiyaṃ."
}