{
  "_markup_path": "markup/sn/sn22/sn22.058.html",
  "_alt_strings": [
    "en/sujato/sn/sn22/sn22.058.json"
  ],
  "sn22.58:1.1": "Saṃyutta Nikāya 22",
  "sn22.58:2.1": "6. Upayavagga",
  "sn22.58:3.1": "<span class=\\\"var\\\" title=\\\"sambuddhasuttaṃ (bj) | sambuddho (pts1)\\\" id=\\\"note92\\\">58. Sammāsambuddhasutta</span>",
  "sn22.58:4.1": "Sāvatthinidānaṃ.",
  "sn22.58:4.2": "“<span class=\\\"cross\\\" title=\\\"^ne6#260 [Sāsanapaṭṭhāna]\\\" id=\\\"note93\\\">*</span> Tathāgato, bhikkhave, arahaṃ sammāsambuddho rūpassa nibbidā virāgā nirodhā anupādā vimutto sammāsambuddhoti vuccati.",
  "sn22.58:4.3": "Bhikkhupi, bhikkhave, paññāvimutto rūpassa nibbidā virāgā nirodhā anupādā vimutto paññāvimuttoti vuccati.",
  "sn22.58:5.1": "Tathāgato, bhikkhave, arahaṃ sammāsambuddho vedanāya nibbidā virāgā nirodhā anupādā vimutto sammāsambuddhoti vuccati.",
  "sn22.58:5.2": "Bhikkhupi, bhikkhave, paññāvimutto vedanāya nibbidā … pe …",
  "sn22.58:5.3": "paññāvimuttoti vuccati.",
  "sn22.58:6.1": "Tathāgato, bhikkhave, arahaṃ sammāsambuddho saññāya …",
  "sn22.58:6.2": "saṅkhārānaṃ …",
  "sn22.58:6.3": "viññāṇassa nibbidā virāgā nirodhā anupādā vimutto sammāsambuddhoti vuccati.",
  "sn22.58:6.4": "Bhikkhupi, bhikkhave, paññāvimutto viññāṇassa nibbidā virāgā nirodhā anupādā vimutto paññāvimuttoti vuccati.",
  "sn22.58:7.1": "Tatra kho, bhikkhave, ko viseso, ko <span class=\\\"var\\\" title=\\\"adhippāyo (bj) | adhippāyaso (s1-3, km, mr) | adhippāyoso (pts1)\\\" id=\\\"note94\\\">adhippayāso</span>, kiṃ nānākaraṇaṃ, tathāgatassa arahato sammāsambuddhassa paññāvimuttena bhikkhunā”ti?",
  "sn22.58:7.2": "“Bhagavaṃmūlakā no, bhante, dhammā bhagavaṃnettikā bhagavaṃpaṭisaraṇā.",
  "sn22.58:7.3": "Sādhu vata, bhante, bhagavantaññeva paṭibhātu etassa bhāsitassa attho.",
  "sn22.58:7.4": "Bhagavato sutvā bhikkhū dhāressantī”ti.",
  "sn22.58:7.5": "“Tena hi, bhikkhave, suṇātha, sādhukaṃ manasi karotha, bhāsissāmī”ti.",
  "sn22.58:7.6": "“Evaṃ, bhante”ti kho te bhikkhū bhagavato paccassosuṃ.",
  "sn22.58:7.7": "Bhagavā etadavoca:",
  "sn22.58:8.1": "<span class=\\\"cross\\\" title=\\\"^mn108#1 [Gopakamoggallānasutta] | ^mnd8#74 [Pasūrasuttaniddesa] | ^mnd14#56 [Tuvaṭakasuttaniddesa] | ^cnd5#734 [Pucchāniddesa/ Mogharājamāṇavapucchāniddesa] | ^ps3.2#10 [Mahāpaññākathā/ Soḷasapaññāniddesa] | ^mi5.5.4#1 [Magguppādanapañha]\\\" id=\\\"note95\\\">*</span> <a class=\\\"sc\\\" id=\\\"5\\\"></a>“Tathāgato, bhikkhave, arahaṃ sammāsambuddho anuppannassa maggassa uppādetā, asañjātassa maggassa <span class=\\\"var\\\" title=\\\"sañjānetā (s1-3, km, pts1)\\\" id=\\\"note96\\\">sañjanetā</span>, anakkhātassa maggassa akkhātā maggaññū, maggavidū, maggakovido;",
  "sn22.58:8.2": "maggānugā ca, bhikkhave, etarahi sāvakā viharanti pacchā samannāgatā.",
  "sn22.58:8.3": "Ayaṃ kho, bhikkhave, viseso, ayaṃ adhippayāso, idaṃ nānākaraṇaṃ tathāgatassa arahato sammāsambuddhassa paññāvimuttena bhikkhunā”ti.",
  "sn22.58:9.1": "Chaṭṭhaṃ."
}