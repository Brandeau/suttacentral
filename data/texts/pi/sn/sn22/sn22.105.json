{
  "_markup_path": "markup/sn/sn22/sn22.105.html",
  "_alt_strings": [
    "en/sujato/sn/sn22/sn22.105.json"
  ],
  "sn22.105:1.1": "Saṃyutta Nikāya 22",
  "sn22.105:2.1": "11. Antavagga",
  "sn22.105:3.1": "105. Sakkāyasutta",
  "sn22.105:4.1": "Sāvatthinidānaṃ.",
  "sn22.105:4.2": "“Sakkāyañca vo, bhikkhave, desessāmi sakkāyasamudayañca sakkāyanirodhañca sakkāyanirodhagāminiñca paṭipadaṃ.",
  "sn22.105:4.3": "Taṃ suṇātha.",
  "sn22.105:4.4": "Katamo ca, bhikkhave, sakkāyo?",
  "sn22.105:4.5": "Pañcupādānakkhandhātissa vacanīyaṃ.",
  "sn22.105:4.6": "Katame pañca?",
  "sn22.105:4.7": "Seyyathidaṃ—",
  "sn22.105:4.8": "rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho.",
  "sn22.105:4.9": "Ayaṃ vuccati, bhikkhave, sakkāyo.",
  "sn22.105:4.10": "Katamo ca, bhikkhave, sakkāyasamudayo?",
  "sn22.105:4.11": "Yāyaṃ taṇhā <span class=\\\"var\\\" title=\\\"ponobbhavikā (s1-3)\\\" id=\\\"note188\\\">ponobhavikā</span> … pe …",
  "sn22.105:4.12": "ayaṃ vuccati, bhikkhave, sakkāyasamudayo.",
  "sn22.105:4.13": "Katamo ca, bhikkhave, sakkāyanirodho?",
  "sn22.105:4.14": "Yo tassāyeva taṇhāya … pe …",
  "sn22.105:4.15": "ayaṃ vuccati, bhikkhave, sakkāyanirodho.",
  "sn22.105:4.16": "Katamā ca, bhikkhave, sakkāyanirodhagāminī paṭipadā?",
  "sn22.105:4.17": "Ayameva ariyo aṭṭhaṅgiko maggo.",
  "sn22.105:4.18": "Seyyathidaṃ—",
  "sn22.105:4.19": "sammādiṭṭhi … pe …",
  "sn22.105:4.20": "sammāsamādhi.",
  "sn22.105:4.21": "Ayaṃ vuccati, bhikkhave, sakkāyanirodhagāminī paṭipadā”ti.",
  "sn22.105:5.1": "Tatiyaṃ."
}