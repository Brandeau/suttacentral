{
  "_markup_path": "markup/sn/sn22/sn22.051.html",
  "_alt_strings": [
    "en/sujato/sn/sn22/sn22.051.json"
  ],
  "sn22.51:1.1": "Saṃyutta Nikāya 22",
  "sn22.51:2.1": "5. Attadīpavagga",
  "sn22.51:3.1": "51. Nandikkhayasutta",
  "sn22.51:4.1": "Sāvatthinidānaṃ.",
  "sn22.51:4.2": "“Aniccaññeva, bhikkhave, bhikkhu rūpaṃ aniccanti passati.",
  "sn22.51:4.3": "Sāssa hoti sammādiṭṭhi.",
  "sn22.51:4.4": "Sammā passaṃ nibbindati.",
  "sn22.51:4.5": "Nandikkhayā rāgakkhayo, rāgakkhayā nandikkhayo.",
  "sn22.51:4.6": "Nandirāgakkhayā cittaṃ vimuttaṃ suvimuttanti vuccati.",
  "sn22.51:4.7": "Aniccaññeva, bhikkhave, bhikkhu vedanaṃ aniccanti passati.",
  "sn22.51:4.8": "Sāssa hoti sammādiṭṭhi.",
  "sn22.51:4.9": "Sammā passaṃ nibbindati.",
  "sn22.51:4.10": "Nandikkhayā rāgakkhayo, rāgakkhayā nandikkhayo.",
  "sn22.51:4.11": "Nandirāgakkhayā cittaṃ vimuttaṃ suvimuttanti vuccati.",
  "sn22.51:4.12": "Aniccaññeva, bhikkhave, bhikkhu saññaṃ aniccanti passati … pe …",
  "sn22.51:4.13": "anicceyeva bhikkhave, bhikkhu saṅkhāre aniccāti passati.",
  "sn22.51:4.14": "Sāssa hoti sammādiṭṭhi.",
  "sn22.51:4.15": "Sammā passaṃ nibbindati.",
  "sn22.51:4.16": "Nandikkhayā rāgakkhayo, rāgakkhayā nandikkhayo.",
  "sn22.51:4.17": "Nandirāgakkhayā cittaṃ vimuttaṃ suvimuttanti vuccati.",
  "sn22.51:4.18": "Aniccaññeva, bhikkhave, bhikkhu viññāṇaṃ aniccanti passati.",
  "sn22.51:4.19": "Sāssa hoti sammādiṭṭhi.",
  "sn22.51:4.20": "Sammā passaṃ nibbindati.",
  "sn22.51:4.21": "Nandikkhayā rāgakkhayo, rāgakkhayā nandikkhayo.",
  "sn22.51:4.22": "Nandirāgakkhayā cittaṃ vimuttaṃ suvimuttanti vuccatī”ti.",
  "sn22.51:5.1": "Navamaṃ."
}