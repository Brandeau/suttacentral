{
  "_markup_path": "markup/sn/sn45/sn45.150.html",
  "_alt_strings": [
    "en/sujato/sn/sn45/sn45.150.json"
  ],
  "sn45.150:1.1": "Saṃyutta Nikāya 45",
  "sn45.150:2.1": "12. Balakaraṇīyavagga",
  "sn45.150:3.1": "150. Bījasutta",
  "sn45.150:4.1": "<span class=\\\"cross\\\" title=\\\"^ps3.5#3 [Vivekakathā]\\\" id=\\\"note48\\\">*</span> <a class=\\\"sc\\\" id=\\\"1\\\"></a><a class=\\\"pts\\\" id=\\\"pts5.47\\\"></a>“Seyyathāpi, bhikkhave, ye kecime bījagāmabhūtagāmā vuḍḍhiṃ virūḷhiṃ vepullaṃ āpajjanti, sabbe te pathaviṃ nissāya pathaviyaṃ patiṭṭhāya evamete bījagāmabhūtagāmā vuḍḍhiṃ virūḷhiṃ vepullaṃ āpajjanti;",
  "sn45.150:4.2": "evameva kho, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto vuḍḍhiṃ virūḷhiṃ vepullaṃ pāpuṇāti dhammesu.",
  "sn45.150:4.3": "Kathañca, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto vuḍḍhiṃ virūḷhiṃ vepullaṃ pāpuṇāti dhammesu?",
  "sn45.150:4.4": "Idha, bhikkhave, bhikkhu sammādiṭṭhiṃ bhāveti vivekanissitaṃ … pe …",
  "sn45.150:4.5": "sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … pe …",
  "sn45.150:4.6": "evaṃ kho, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto vuḍḍhiṃ virūḷhiṃ vepullaṃ pāpuṇāti dhammesū”ti.",
  "sn45.150:5.1": "Dutiyaṃ."
}