{
  "_markup_path": "markup/sn/sn45/sn45.055.html",
  "_alt_strings": [
    "en/sujato/sn/sn45/sn45.055.json"
  ],
  "sn45.55:1.1": "Saṃyutta Nikāya 45",
  "sn45.55:2.1": "6. Sūriyapeyyālavagga",
  "sn45.55:3.1": "<span class=\\\"var\\\" title=\\\"yonisosuttaṃ (bj) | yoniso (pts1)\\\" id=\\\"note30\\\">55. Yonisomanasikārasampadāsutta</span>",
  "sn45.55:4.1": "“Sūriyassa, bhikkhave, udayato etaṃ pubbaṅgamaṃ etaṃ pubbanimittaṃ, yadidaṃ—",
  "sn45.55:4.2": "aruṇuggaṃ;",
  "sn45.55:4.3": "evameva kho, bhikkhave, bhikkhuno ariyassa aṭṭhaṅgikassa maggassa uppādāya etaṃ pubbaṅgamaṃ etaṃ pubbanimittaṃ, yadidaṃ—",
  "sn45.55:4.4": "yonisomanasikārasampadā.",
  "sn45.55:4.5": "Yonisomanasikārasampannassetaṃ, bhikkhave, bhikkhuno pāṭikaṅkhaṃ—",
  "sn45.55:4.6": "ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati.",
  "sn45.55:4.7": "Kathañca, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti?",
  "sn45.55:4.8": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … pe …",
  "sn45.55:4.9": "sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ.",
  "sn45.55:4.10": "Evaṃ kho, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti.",
  "sn45.55:5.1": "Sattamaṃ."
}