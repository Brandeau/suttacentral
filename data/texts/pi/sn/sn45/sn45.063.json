{
  "_markup_path": "markup/sn/sn45/sn45.063.html",
  "_alt_strings": [
    "en/sujato/sn/sn45/sn45.063.json"
  ],
  "sn45.63:1.1": "Saṃyutta Nikāya 45",
  "sn45.63:2.1": "<span class=\\\"var\\\" title=\\\"passa vagguddānaṃ ^sn45.180#1 [180. Uddhambhāgiyasutta]\\\" id=\\\"note32\\\">7. Ekadhammapeyyālavagga</span>",
  "sn45.63:3.1": "63. Kalyāṇamittasutta",
  "sn45.63:4.1": "Sāvatthinidānaṃ.",
  "sn45.63:4.2": "“Ekadhammo, bhikkhave, bahūpakāro ariyassa aṭṭhaṅgikassa maggassa uppādāya.",
  "sn45.63:4.3": "Katamo ekadhammo?",
  "sn45.63:4.4": "Yadidaṃ—",
  "sn45.63:4.5": "kalyāṇamittatā.",
  "sn45.63:4.6": "Kalyāṇamittassetaṃ, bhikkhave, bhikkhuno pāṭikaṅkhaṃ—",
  "sn45.63:4.7": "ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati.",
  "sn45.63:4.8": "Kathañca, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti?",
  "sn45.63:4.9": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … pe …",
  "sn45.63:4.10": "sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ.",
  "sn45.63:4.11": "Evaṃ kho, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti.",
  "sn45.63:5.1": "Paṭhamaṃ."
}