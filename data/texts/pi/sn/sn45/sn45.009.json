{
  "_markup_path": "markup/sn/sn45/sn45.009.html",
  "_alt_strings": [
    "en/sujato/sn/sn45/sn45.009.json"
  ],
  "sn45.9:1.1": "Saṃyutta Nikāya 45",
  "sn45.9:2.1": "1. Avijjāvagga",
  "sn45.9:3.1": "<span class=\\\"var\\\" title=\\\"suka (pts1)\\\" id=\\\"note13\\\">9. Sūkasutta</span>",
  "sn45.9:4.1": "Sāvatthinidānaṃ.",
  "sn45.9:4.2": "“Seyyathāpi, bhikkhave, <span class=\\\"var\\\" title=\\\"sālisukaṃ (s1-3, pts1)\\\" id=\\\"note14\\\">sālisūkaṃ</span> vā yavasūkaṃ vā micchāpaṇihitaṃ hatthena vā pādena vā akkantaṃ hatthaṃ vā pādaṃ vā <span class=\\\"var\\\" title=\\\"bhecchati (bj, mr)\\\" id=\\\"note15\\\">bhindissati</span>, lohitaṃ vā uppādessatīti—",
  "sn45.9:4.3": "netaṃ ṭhānaṃ vijjati.",
  "sn45.9:4.4": "Taṃ kissa hetu?",
  "sn45.9:4.5": "Micchāpaṇihitattā, bhikkhave, sūkassa.",
  "sn45.9:4.6": "Evameva kho, bhikkhave, so vata bhikkhu micchāpaṇihitāya diṭṭhiyā micchāpaṇihitāya maggabhāvanāya avijjaṃ bhindissati, vijjaṃ uppādessati, nibbānaṃ sacchikarissatīti—",
  "sn45.9:4.7": "netaṃ ṭhānaṃ vijjati.",
  "sn45.9:4.8": "Taṃ kissa hetu?",
  "sn45.9:4.9": "Micchāpaṇihitattā, bhikkhave, diṭṭhiyā.",
  "sn45.9:5.1": "Seyyathāpi, bhikkhave, sālisūkaṃ vā yavasūkaṃ vā sammāpaṇihitaṃ hatthena vā pādena vā akkantaṃ hatthaṃ vā pādaṃ vā bhindissati, lohitaṃ vā uppādessatīti—",
  "sn45.9:5.2": "ṭhānametaṃ vijjati.",
  "sn45.9:5.3": "Taṃ kissa hetu?",
  "sn45.9:5.4": "Sammāpaṇihitattā, bhikkhave, sūkassa.",
  "sn45.9:5.5": "Evameva kho, bhikkhave, so vata bhikkhu sammāpaṇihitāya diṭṭhiyā sammāpaṇihitāya maggabhāvanāya avijjaṃ bhindissati, vijjaṃ uppādessati, nibbānaṃ sacchikarissatīti—",
  "sn45.9:5.6": "ṭhānametaṃ vijjati.",
  "sn45.9:5.7": "Taṃ kissa hetu?",
  "sn45.9:5.8": "Sammāpaṇihitattā, bhikkhave, diṭṭhiyā.",
  "sn45.9:6.1": "Kathañca, bhikkhave, bhikkhu sammāpaṇihitāya diṭṭhiyā sammāpaṇihitāya maggabhāvanāya avijjaṃ bhindati, vijjaṃ uppādeti, nibbānaṃ sacchikarotīti?",
  "sn45.9:6.2": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … pe …",
  "sn45.9:6.3": "sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ.",
  "sn45.9:6.4": "Evaṃ kho, bhikkhave, bhikkhu sammāpaṇihitāya diṭṭhiyā sammāpaṇihitāya maggabhāvanāya avijjaṃ bhindati, vijjaṃ uppādeti, nibbānaṃ sacchikarotī”ti.",
  "sn45.9:7.1": "Navamaṃ."
}