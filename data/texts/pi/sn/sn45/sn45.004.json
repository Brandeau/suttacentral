{
  "_markup_path": "markup/sn/sn45/sn45.004.html",
  "_alt_strings": [
    "en/sujato/sn/sn45/sn45.004.json"
  ],
  "sn45.4:1.1": "Saṃyutta Nikāya 45",
  "sn45.4:2.1": "1. Avijjāvagga",
  "sn45.4:3.1": "<span class=\\\"var\\\" title=\\\"brāhmaṇasuttaṃ (bj) | brāhmaṇo (pts1)\\\" id=\\\"note4\\\">4. Jāṇussoṇibrāhmaṇasutta</span>",
  "sn45.4:4.1": "Sāvatthinidānaṃ.",
  "sn45.4:4.2": "Atha kho āyasmā ānando pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi.",
  "sn45.4:4.3": "Addasā kho āyasmā ānando jāṇussoṇiṃ brāhmaṇaṃ sabbasetena <span class=\\\"var\\\" title=\\\"vaḷabhīrathena (bj)\\\" id=\\\"note5\\\">vaḷavābhirathena</span> sāvatthiyā niyyāyantaṃ.",
  "sn45.4:4.4": "Setā sudaṃ assā yuttā honti setālaṅkārā, seto ratho, setaparivāro, setā rasmiyo, setā patodalaṭṭhi, setaṃ chattaṃ, setaṃ uṇhīsaṃ, setāni vatthāni, setā upāhanā, setāya sudaṃ vālabījaniyā bījīyati.",
  "sn45.4:4.5": "Tamenaṃ jano disvā evamāha:",
  "sn45.4:4.6": "“brahmaṃ vata, bho, yānaṃ.",
  "sn45.4:4.7": "Brahmayānarūpaṃ vata, bho”ti.",
  "sn45.4:5.1": "Atha kho āyasmā ānando sāvatthiyaṃ piṇḍāya caritvā pacchābhattaṃ piṇḍapātapaṭikkanto yena bhagavā tenupasaṅkami;",
  "sn45.4:5.2": "upasaṅkamitvā bhagavantaṃ abhivādetvā ekamantaṃ nisīdi.",
  "sn45.4:5.3": "Ekamantaṃ nisinno kho āyasmā ānando bhagavantaṃ etadavoca:",
  "sn45.4:6.1": "“Idhāhaṃ, bhante, pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisiṃ.",
  "sn45.4:6.2": "Addasaṃ khvāhaṃ, bhante, jāṇussoṇiṃ brāhmaṇaṃ sabbasetena vaḷavābhirathena sāvatthiyā niyyāyantaṃ.",
  "sn45.4:6.3": "Setā sudaṃ assā yuttā honti setālaṅkārā, seto ratho, setaparivāro, setā rasmiyo, setā patodalaṭṭhi, setaṃ chattaṃ, setaṃ uṇhīsaṃ, setāni vatthāni, setā upāhanā, setāya sudaṃ vālabījaniyā bījīyati.",
  "sn45.4:6.4": "Tamenaṃ jano disvā evamāha:",
  "sn45.4:6.5": "‘brahmaṃ vata, bho, yānaṃ.",
  "sn45.4:6.6": "Brahmayānarūpaṃ vata, bho’ti.",
  "sn45.4:6.7": "Sakkā nu kho, bhante, imasmiṃ dhammavinaye brahmayānaṃ paññāpetun”ti?",
  "sn45.4:7.1": "“Sakkā, ānandā”ti bhagavā avoca:",
  "sn45.4:7.2": "“imasseva kho etaṃ, ānanda, ariyassa aṭṭhaṅgikassa maggassa adhivacanaṃ:",
  "sn45.4:7.3": "‘brahmayānaṃ’ itipi, ‘dhammayānaṃ’ itipi, ‘anuttaro saṅgāmavijayo’ itipīti.",
  "sn45.4:8.1": "Sammādiṭṭhi, ānanda, bhāvitā bahulīkatā rāgavinayapariyosānā hoti, dosavinayapariyosānā hoti, mohavinayapariyosānā hoti.",
  "sn45.4:8.2": "Sammāsaṅkappo, ānanda, bhāvito bahulīkato rāgavinayapariyosāno hoti, dosavinayapariyosāno hoti, mohavinayapariyosāno hoti.",
  "sn45.4:8.3": "Sammāvācā, ānanda, bhāvitā bahulīkatā rāgavinayapariyosānā hoti, dosa … pe …",
  "sn45.4:8.4": "mohavinayapariyosānā hoti.",
  "sn45.4:8.5": "Sammākammanto, ānanda, bhāvito bahulīkato rāgavinayapariyosāno hoti, dosa … pe …",
  "sn45.4:8.6": "mohavinayapariyosāno hoti.",
  "sn45.4:8.7": "Sammāājīvo, ānanda, bhāvito bahulīkato rāgavinayapariyosāno hoti, dosa … pe …",
  "sn45.4:8.8": "mohavinayapariyosāno hoti.",
  "sn45.4:8.9": "Sammāvāyāmo, ānanda, bhāvito bahulīkato rāgavinayapariyosāno hoti, dosa … pe …",
  "sn45.4:8.10": "mohavinayapariyosāno hoti.",
  "sn45.4:8.11": "Sammāsati, ānanda, bhāvitā bahulīkatā rāgavinayapariyosānā hoti, dosa … pe …",
  "sn45.4:8.12": "mohavinayapariyosānā hoti.",
  "sn45.4:8.13": "Sammāsamādhi, ānanda, bhāvito bahulīkato rāgavinayapariyosāno hoti, dosa … pe …",
  "sn45.4:8.14": "mohavinayapariyosāno hoti.",
  "sn45.4:9.1": "Iminā kho etaṃ, ānanda, pariyāyena veditabbaṃ yathā imassevetaṃ ariyassa aṭṭhaṅgikassa maggassa adhivacanaṃ:",
  "sn45.4:9.2": "‘brahmayānaṃ’ itipi, ‘dhammayānaṃ’ itipi, ‘anuttaro saṅgāmavijayo’ itipī”ti.",
  "sn45.4:9.3": "Idamavoca bhagavā.",
  "sn45.4:10.1": "Idaṃ vatvāna sugato athāparaṃ etadavoca satthā:",
  "sn45.4:11.1": "“Yassa saddhā ca paññā ca,",
  "sn45.4:11.2": "Dhammā yuttā <span class=\\\"var\\\" title=\\\"saddhā dhuraṃ (s1-3)\\\" id=\\\"note6\\\">sadā dhuraṃ</span>;",
  "sn45.4:11.3": "Hirī īsā mano yottaṃ,",
  "sn45.4:11.4": "Sati ārakkhasārathi.",
  "sn45.4:12.1": "Ratho sīlaparikkhāro,",
  "sn45.4:12.2": "jhānakkho cakkavīriyo;",
  "sn45.4:12.3": "<span class=\\\"var\\\" title=\\\"upekhā (bj)\\\" id=\\\"note7\\\">Upekkhā</span> dhurasamādhi,",
  "sn45.4:12.4": "anicchā parivāraṇaṃ.",
  "sn45.4:13.1": "<span class=\\\"var\\\" title=\\\"avyāpādo (bj)\\\" id=\\\"note8\\\">Abyāpādo</span> avihiṃsā,",
  "sn45.4:13.2": "viveko yassa āvudhaṃ;",
  "sn45.4:13.3": "Titikkhā <span class=\\\"var\\\" title=\\\"vammasannāho (bj) | dhammasannāho (s1-3, pts1)\\\" id=\\\"note9\\\">cammasannāho</span>,",
  "sn45.4:13.4": "yogakkhemāya vattati.",
  "sn45.4:14.1": "Etadattani sambhūtaṃ,",
  "sn45.4:14.2": "brahmayānaṃ anuttaraṃ;",
  "sn45.4:14.3": "Niyyanti dhīrā lokamhā,",
  "sn45.4:14.4": "aññadatthu jayaṃ jayan”ti.",
  "sn45.4:15.1": "Catutthaṃ."
}