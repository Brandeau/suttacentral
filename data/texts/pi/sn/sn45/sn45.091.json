{
  "_markup_path": "markup/sn/sn45/sn45.091.html",
  "_alt_strings": [
    "en/sujato/sn/sn45/sn45.091.json"
  ],
  "sn45.91:1.1": "Saṃyutta Nikāya 45",
  "sn45.91:2.1": "9. Gaṅgāpeyyālavagga",
  "sn45.91:3.1": "<span class=\\\"var\\\" title=\\\"pācīna 1 (pts1)\\\" id=\\\"note36\\\">91. Paṭhamapācīnaninnasutta</span>",
  "sn45.91:4.1": "Sāvatthinidānaṃ.",
  "sn45.91:4.2": "“Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā;",
  "sn45.91:4.3": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro.",
  "sn45.91:4.4": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro?",
  "sn45.91:4.5": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … pe …",
  "sn45.91:4.6": "sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ.",
  "sn45.91:4.7": "Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti.",
  "sn45.91:5.1": "Paṭhamaṃ."
}