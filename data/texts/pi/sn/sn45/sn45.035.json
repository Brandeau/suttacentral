{
  "_markup_path": "markup/sn/sn45/sn45.035.html",
  "_alt_strings": [
    "en/sujato/sn/sn45/sn45.035.json"
  ],
  "sn45.35:1.1": "Saṃyutta Nikāya 45",
  "sn45.35:2.1": "4. Paṭipattivagga",
  "sn45.35:3.1": "35. Paṭhamasāmaññasutta",
  "sn45.35:4.1": "Sāvatthinidānaṃ.",
  "sn45.35:4.2": "“Sāmaññañca vo, bhikkhave, desessāmi, sāmaññaphalāni ca.",
  "sn45.35:4.3": "Taṃ suṇātha.",
  "sn45.35:4.4": "Katamañca, bhikkhave, sāmaññaṃ?",
  "sn45.35:4.5": "Ayameva ariyo aṭṭhaṅgiko maggo, seyyathidaṃ—",
  "sn45.35:4.6": "sammādiṭṭhi … pe …",
  "sn45.35:4.7": "sammāsamādhi.",
  "sn45.35:4.8": "Idaṃ vuccati, bhikkhave, sāmaññaṃ.",
  "sn45.35:4.9": "Katamāni ca, bhikkhave, sāmaññaphalāni?",
  "sn45.35:4.10": "Sotāpattiphalaṃ, sakadāgāmiphalaṃ, anāgāmiphalaṃ, arahattaphalaṃ—",
  "sn45.35:4.11": "imāni vuccanti, bhikkhave, sāmaññaphalānī”ti.",
  "sn45.35:5.1": "Pañcamaṃ."
}