{
  "_markup_path": "markup/sn/sn45/sn45.037.html",
  "_alt_strings": [
    "en/sujato/sn/sn45/sn45.037.json"
  ],
  "sn45.37:1.1": "Saṃyutta Nikāya 45",
  "sn45.37:2.1": "4. Paṭipattivagga",
  "sn45.37:3.1": "37. Paṭhamabrahmaññasutta",
  "sn45.37:4.1": "Sāvatthinidānaṃ.",
  "sn45.37:4.2": "“Brahmaññañca vo, bhikkhave, desessāmi, brahmaññaphalāni ca.",
  "sn45.37:4.3": "Taṃ suṇātha.",
  "sn45.37:4.4": "Katamañca kho, bhikkhave, brahmaññaṃ?",
  "sn45.37:4.5": "Ayameva ariyo aṭṭhaṅgiko maggo, seyyathidaṃ—",
  "sn45.37:4.6": "sammādiṭṭhi … pe …",
  "sn45.37:4.7": "sammāsamādhi.",
  "sn45.37:4.8": "Idaṃ vuccati, bhikkhave, brahmaññaṃ.",
  "sn45.37:4.9": "Katamāni ca, bhikkhave, brahmaññaphalāni?",
  "sn45.37:4.10": "Sotāpattiphalaṃ, sakadāgāmiphalaṃ, anāgāmiphalaṃ, arahattaphalaṃ—",
  "sn45.37:4.11": "imāni vuccanti, bhikkhave, brahmaññaphalānī”ti.",
  "sn45.37:5.1": "Sattamaṃ."
}