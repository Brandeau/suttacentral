{
  "_markup_path": "markup/sn/sn12/sn12.47.html",
  "_alt_strings": [
    "en/sujato/sn/sn12/sn12.47.json"
  ],
  "sn12.47:1.1": "Saṃyutta Nikāya 12",
  "sn12.47:2.1": "5. Gahapativagga",
  "sn12.47:3.1": "<span class=\\\"var\\\" title=\\\"jānussoṇi (pts1-2)\\\" id=\\\"note62\\\">47. Jāṇussoṇisutta</span>",
  "sn12.47:4.1": "Sāvatthiyaṃ viharati.",
  "sn12.47:4.2": "Atha kho jāṇussoṇi brāhmaṇo yena bhagavā tenupasaṅkami;",
  "sn12.47:4.3": "upasaṅkamitvā bhagavatā saddhiṃ … pe …",
  "sn12.47:4.4": "ekamantaṃ nisinno kho jāṇussoṇi brāhmaṇo bhagavantaṃ etadavoca:",
  "sn12.47:5.1": "“Kiṃ nu kho, bho gotama, sabbamatthī”ti?",
  "sn12.47:5.2": "“‘Sabbamatthī’ti kho, brāhmaṇa, ayameko anto”.",
  "sn12.47:6.1": "“Kiṃ pana, bho gotama, sabbaṃ natthī”ti?",
  "sn12.47:6.2": "“‘Sabbaṃ natthī’ti kho, brāhmaṇa, ayaṃ dutiyo anto.",
  "sn12.47:6.3": "Ete te, brāhmaṇa, ubho ante anupagamma majjhena tathāgato dhammaṃ deseti:",
  "sn12.47:6.4": "‘avijjāpaccayā saṅkhārā;",
  "sn12.47:6.5": "saṅkhārapaccayā viññāṇaṃ … pe …",
  "sn12.47:6.6": "evametassa kevalassa dukkhakkhandhassa samudayo hoti.",
  "sn12.47:6.7": "Avijjāya tveva asesavirāganirodhā saṅkhāranirodho;",
  "sn12.47:6.8": "saṅkhāranirodhā viññāṇanirodho … pe …",
  "sn12.47:6.9": "evametassa kevalassa dukkhakkhandhassa nirodho hotī’”ti.",
  "sn12.47:7.1": "Evaṃ vutte, jāṇussoṇi brāhmaṇo bhagavantaṃ etadavoca:",
  "sn12.47:7.2": "“abhikkantaṃ, bho gotama … pe …",
  "sn12.47:7.3": "pāṇupetaṃ saraṇaṃ gatan”ti.",
  "sn12.47:8.1": "Sattamaṃ."
}