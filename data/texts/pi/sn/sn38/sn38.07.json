{
  "_markup_path": "markup/sn/sn38/sn38.07.html",
  "_alt_strings": [
    "en/sujato/sn/sn38/sn38.07.json"
  ],
  "sn38.7:1.1": "Saṃyutta Nikāya 38",
  "sn38.7:2.1": "1. Jambukhādakavagga",
  "sn38.7:3.1": "7. Vedanāpañhāsutta",
  "sn38.7:4.1": "“‘Vedanā, vedanā’ti, āvuso sāriputta, vuccati.",
  "sn38.7:4.2": "Katamā nu kho, āvuso, vedanā”ti?",
  "sn38.7:4.3": "“Tisso imāvuso, vedanā.",
  "sn38.7:4.4": "Katamā tisso?",
  "sn38.7:4.5": "Sukhā vedanā, dukkhā vedanā, adukkhamasukhā vedanā—",
  "sn38.7:4.6": "imā kho, āvuso, tisso vedanā”ti.",
  "sn38.7:4.7": "“Atthi panāvuso, maggo atthi paṭipadā, etāsaṃ tissannaṃ vedanānaṃ pariññāyā”ti?",
  "sn38.7:4.8": "“Atthi kho, āvuso, maggo atthi paṭipadā, etāsaṃ tissannaṃ vedanānaṃ pariññāyā”ti.",
  "sn38.7:4.9": "“Katamo panāvuso, maggo katamā paṭipadā, etāsaṃ tissannaṃ vedanānaṃ pariññāyā”ti?",
  "sn38.7:4.10": "“Ayameva kho, āvuso, ariyo aṭṭhaṅgiko maggo, etāsaṃ tissannaṃ vedanānaṃ pariññāya, seyyathidaṃ—",
  "sn38.7:4.11": "sammādiṭṭhi … pe …",
  "sn38.7:4.12": "sammāsamādhi.",
  "sn38.7:4.13": "Ayaṃ kho, āvuso, maggo ayaṃ paṭipadā, etāsaṃ tissannaṃ vedanānaṃ pariññāyā”ti.",
  "sn38.7:4.14": "“Bhaddako, āvuso, maggo bhaddikā paṭipadā, etāsaṃ tissannaṃ vedanānaṃ pariññāya.",
  "sn38.7:4.15": "Alañca panāvuso sāriputta, appamādāyā”ti.",
  "sn38.7:5.1": "Sattamaṃ."
}