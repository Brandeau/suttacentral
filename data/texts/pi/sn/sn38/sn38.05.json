{
  "_markup_path": "markup/sn/sn38/sn38.05.html",
  "_alt_strings": [
    "en/sujato/sn/sn38/sn38.05.json"
  ],
  "sn38.5:1.1": "Saṃyutta Nikāya 38",
  "sn38.5:2.1": "1. Jambukhādakavagga",
  "sn38.5:3.1": "<span class=\\\"var\\\" title=\\\"assāsasuttaṃ (bj) | assāso (pts1)\\\" id=\\\"note415\\\">5. Assāsappattasutta</span>",
  "sn38.5:4.1": "“‘Assāsappatto, assāsappatto’ti, āvuso sāriputta, vuccati.",
  "sn38.5:4.2": "Kittāvatā nu kho, āvuso, assāsappatto hotī”ti?",
  "sn38.5:4.3": "“Yato kho, āvuso, bhikkhu channaṃ phassāyatanānaṃ samudayañca atthaṅgamañca assādañca ādīnavañca nissaraṇañca yathābhūtaṃ pajānāti, ettāvatā kho, āvuso, assāsappatto hotī”ti.",
  "sn38.5:4.4": "“Atthi panāvuso, maggo atthi paṭipadā, etassa assāsassa sacchikiriyāyā”ti?",
  "sn38.5:4.5": "“Atthi kho, āvuso, maggo atthi paṭipadā, etassa assāsassa sacchikiriyāyā”ti.",
  "sn38.5:4.6": "“Katamo panāvuso, maggo katamā paṭipadā, etassa assāsassa sacchikiriyāyā”ti?",
  "sn38.5:4.7": "“Ayameva kho, āvuso, ariyo aṭṭhaṅgiko maggo etassa assāsassa sacchikiriyāya, seyyathidaṃ—",
  "sn38.5:4.8": "sammādiṭṭhi … pe …",
  "sn38.5:4.9": "sammāsamādhi.",
  "sn38.5:4.10": "Ayaṃ kho, āvuso, maggo ayaṃ paṭipadā, etassa assāsassa sacchikiriyāyā”ti.",
  "sn38.5:4.11": "“Bhaddako, āvuso, maggo bhaddikā paṭipadā, etassa assāsassa sacchikiriyāya.",
  "sn38.5:4.12": "Alañca panāvuso sāriputta, appamādāyā”ti.",
  "sn38.5:5.1": "Pañcamaṃ."
}