{
  "_markup_path": "markup/sn/sn14/sn14.07.html",
  "_alt_strings": [
    "en/sujato/sn/sn14/sn14.07.json"
  ],
  "sn14.7:1.1": "Saṃyutta Nikāya 14",
  "sn14.7:2.1": "1. Nānattavagga",
  "sn14.7:3.1": "<span class=\\\"var\\\" title=\\\"pariyesanānānattasuttaṃ (bj)\\\" id=\\\"note147\\\">7. Saññānānattasutta</span>",
  "sn14.7:4.1": "Sāvatthiyaṃ viharati.",
  "sn14.7:4.2": "“Dhātunānattaṃ, bhikkhave, paṭicca uppajjati saññānānattaṃ, saññānānattaṃ paṭicca uppajjati saṅkappanānattaṃ, saṅkappanānattaṃ paṭicca uppajjati chandanānattaṃ, chandanānattaṃ paṭicca uppajjati pariḷāhanānattaṃ, pariḷāhanānattaṃ paṭicca uppajjati pariyesanānānattaṃ.",
  "sn14.7:4.3": "Katamañca, bhikkhave, dhātunānattaṃ?",
  "sn14.7:4.4": "Rūpadhātu … pe …",
  "sn14.7:4.5": "dhammadhātu—",
  "sn14.7:4.6": "idaṃ vuccati, bhikkhave, dhātunānattaṃ.",
  "sn14.7:5.1": "Kathañca, bhikkhave, dhātunānattaṃ paṭicca uppajjati saññānānattaṃ, saññānānattaṃ paṭicca uppajjati saṅkappanānattaṃ, saṅkappanānattaṃ paṭicca uppajjati chandanānattaṃ, chandanānattaṃ paṭicca uppajjati pariḷāhanānattaṃ, pariḷāhanānattaṃ paṭicca uppajjati pariyesanānānattaṃ?",
  "sn14.7:6.1": "Rūpadhātuṃ, bhikkhave, paṭicca uppajjati rūpasaññā, rūpasaññaṃ paṭicca uppajjati rūpasaṅkappo, rūpasaṅkappaṃ paṭicca uppajjati rūpacchando, rūpacchandaṃ paṭicca uppajjati rūpapariḷāho, rūpapariḷāhaṃ paṭicca uppajjati rūpapariyesanā … pe …",
  "sn14.7:6.2": "dhammadhātuṃ paṭicca uppajjati dhammasaññā, dhammasaññaṃ paṭicca uppajjati dhammasaṅkappo, dhammasaṅkappaṃ paṭicca uppajjati dhammacchando, dhammacchandaṃ paṭicca uppajjati dhammapariḷāho, dhammapariḷāhaṃ paṭicca uppajjati dhammapariyesanā.",
  "sn14.7:7.1": "Evaṃ, kho, bhikkhave, dhātunānattaṃ paṭicca uppajjati saññānānattaṃ, saññānānattaṃ paṭicca uppajjati saṅkappanānattaṃ, saṅkappanānattaṃ paṭicca uppajjati chandanānattaṃ, chandanānattaṃ paṭicca uppajjati pariḷāhanānattaṃ, pariḷāhanānattaṃ paṭicca uppajjati pariyesanānānattan”ti.",
  "sn14.7:8.1": "Sattamaṃ."
}