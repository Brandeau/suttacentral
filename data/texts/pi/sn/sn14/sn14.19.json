{
  "_markup_path": "markup/sn/sn14/sn14.19.html",
  "_alt_strings": [
    "en/sujato/sn/sn14/sn14.19.json"
  ],
  "sn14.19:1.1": "Saṃyutta Nikāya 14",
  "sn14.19:2.1": "2. Dutiyavagga",
  "sn14.19:3.1": "<span class=\\\"var\\\" title=\\\"ahirikamūlakatikacatukkasuttaṃ (bj) | ahirimūlakā cattāro (pts1-2)\\\" id=\\\"note170\\\">19. Ahirikamūlakasutta</span>",
  "sn14.19:4.1": "Sāvatthiyaṃ viharati.",
  "sn14.19:4.2": "“Dhātusova … pe …",
  "sn14.19:4.3": "ahirikā ahirikehi saddhiṃ saṃsandanti samenti, anottappino anottappīhi saddhiṃ saṃsandanti samenti, duppaññā duppaññehi saddhiṃ saṃsandanti samenti;",
  "sn14.19:4.4": "hirimanā hirimanehi saddhiṃ saṃsandanti samenti, ottappino ottappīhi saddhiṃ saṃsandanti samenti, paññavanto paññavantehi saddhiṃ saṃsandanti samenti … pe ….",
  "sn14.19:5.1": "Ahirikā ahirikehi saddhiṃ saṃsandanti samenti, appassutā appassutehi saddhiṃ saṃsandanti samenti, duppaññā duppaññehi saddhiṃ saṃsandanti samenti;",
  "sn14.19:5.2": "hirimanā hirimanehi saddhiṃ saṃsandanti samenti, bahussutā bahussutehi saddhiṃ saṃsandanti samenti, paññavanto paññavantehi saddhiṃ saṃsandanti samenti … pe ….",
  "sn14.19:5.3": "<span class=\\\"brnum\\\">(2)</span>",
  "sn14.19:6.1": "Ahirikā ahirikehi saddhiṃ saṃsandanti samenti, kusītā kusītehi saddhiṃ saṃsandanti samenti, duppaññā duppaññehi saddhiṃ saṃsandanti samenti;",
  "sn14.19:6.2": "hirimanā hirimanehi saddhiṃ saṃsandanti samenti, āraddhavīriyā āraddhavīriyehi saddhiṃ saṃsandanti samenti, paññavanto paññavantehi saddhiṃ saṃsandanti samenti … pe ….",
  "sn14.19:6.3": "<span class=\\\"brnum\\\">(3)</span>",
  "sn14.19:7.1": "Ahirikā ahirikehi saddhiṃ saṃsandanti samenti, muṭṭhassatino muṭṭhassatīhi saddhiṃ saṃsandanti samenti, duppaññā duppaññehi saddhiṃ saṃsandanti samenti;",
  "sn14.19:7.2": "hirimanā hirimanehi saddhiṃ saṃsandanti samenti, upaṭṭhitassatino upaṭṭhitassatīhi saddhiṃ saṃsandanti samenti, paññavanto paññavantehi saddhiṃ saṃsandanti samentī”ti … pe ….",
  "sn14.19:7.3": "<span class=\\\"brnum\\\">(4)</span>",
  "sn14.19:8.1": "Navamaṃ."
}