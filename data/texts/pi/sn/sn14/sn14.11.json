{
  "_markup_path": "markup/sn/sn14/sn14.11.html",
  "_alt_strings": [
    "en/sujato/sn/sn14/sn14.11.json"
  ],
  "sn14.11:1.1": "Saṃyutta Nikāya 14",
  "sn14.11:2.1": "<span class=\\\"var\\\" title=\\\"sattimā (pts1-2)\\\" id=\\\"note152\\\">2. Dutiyavagga</span>",
  "sn14.11:3.1": "<span class=\\\"var\\\" title=\\\"sattadhātuvaggo (bj)\\\" id=\\\"note151\\\">11. Sattadhātusutta</span>",
  "sn14.11:4.1": "Sāvatthiyaṃ viharati.",
  "sn14.11:4.2": "“Sattimā, bhikkhave, dhātuyo.",
  "sn14.11:4.3": "Katamā satta?",
  "sn14.11:4.4": "Ābhādhātu, subhadhātu, ākāsānañcāyatanadhātu, viññāṇañcāyatanadhātu, ākiñcaññāyatanadhātu, nevasaññānāsaññāyatanadhātu, saññāvedayitanirodhadhātu—",
  "sn14.11:4.5": "imā kho, bhikkhave, satta dhātuyo”ti.",
  "sn14.11:5.1": "Evaṃ vutte, aññataro bhikkhu bhagavantaṃ etadavoca:",
  "sn14.11:5.2": "“yā cāyaṃ, bhante, ābhādhātu yā ca subhadhātu yā ca ākāsānañcāyatanadhātu yā ca viññāṇañcāyatanadhātu yā ca ākiñcaññāyatanadhātu yā ca nevasaññānāsaññāyatanadhātu yā ca saññāvedayitanirodhadhātu—",
  "sn14.11:5.3": "imā nu kho, bhante, dhātuyo kiṃ paṭicca paññāyantī”ti?",
  "sn14.11:6.1": "“Yāyaṃ, bhikkhu, ābhādhātu—",
  "sn14.11:6.2": "ayaṃ dhātu andhakāraṃ paṭicca paññāyati.",
  "sn14.11:6.3": "Yāyaṃ, bhikkhu, subhadhātu—",
  "sn14.11:6.4": "ayaṃ dhātu asubhaṃ paṭicca paññāyati.",
  "sn14.11:6.5": "Yāyaṃ, bhikkhu, ākāsānañcāyatanadhātu—",
  "sn14.11:6.6": "ayaṃ dhātu rūpaṃ paṭicca paññāyati.",
  "sn14.11:6.7": "Yāyaṃ, bhikkhu, viññāṇañcāyatanadhātu—",
  "sn14.11:6.8": "ayaṃ dhātu ākāsānañcāyatanaṃ paṭicca paññāyati.",
  "sn14.11:6.9": "Yāyaṃ, bhikkhu, ākiñcaññāyatanadhātu—",
  "sn14.11:6.10": "ayaṃ dhātu viññāṇañcāyatanaṃ paṭicca paññāyati.",
  "sn14.11:6.11": "Yāyaṃ, bhikkhu, nevasaññānāsaññāyatanadhātu—",
  "sn14.11:6.12": "ayaṃ dhātu ākiñcaññāyatanaṃ paṭicca paññāyati.",
  "sn14.11:6.13": "Yāyaṃ, bhikkhu, saññāvedayitanirodhadhātu—",
  "sn14.11:6.14": "ayaṃ dhātu nirodhaṃ paṭicca paññāyatī”ti.",
  "sn14.11:7.1": "“Yā cāyaṃ, bhante, ābhādhātu yā ca subhadhātu yā ca ākāsānañcāyatanadhātu yā ca viññāṇañcāyatanadhātu yā ca ākiñcaññāyatanadhātu yā ca nevasaññānāsaññāyatanadhātu yā ca saññāvedayitanirodhadhātu—",
  "sn14.11:7.2": "imā nu kho, bhante, dhātuyo kathaṃ samāpatti pattabbā”ti?",
  "sn14.11:8.1": "“Yā cāyaṃ, bhikkhu, ābhādhātu yā ca subhadhātu yā ca ākāsānañcāyatanadhātu yā ca viññāṇañcāyatanadhātu yā ca ākiñcaññāyatanadhātu—",
  "sn14.11:8.2": "imā dhātuyo saññāsamāpatti pattabbā.",
  "sn14.11:8.3": "Yāyaṃ, bhikkhu, nevasaññānāsaññāyatanadhātu—",
  "sn14.11:8.4": "ayaṃ dhātu saṅkhārāvasesasamāpatti pattabbā.",
  "sn14.11:8.5": "Yāyaṃ, bhikkhu, saññāvedayitanirodhadhātu—",
  "sn14.11:8.6": "ayaṃ dhātu nirodhasamāpatti pattabbā”ti.",
  "sn14.11:9.1": "Paṭhamaṃ."
}