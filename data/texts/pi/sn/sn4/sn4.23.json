{
  "_markup_path": "markup/sn/sn04/sn4.23.html",
  "_alt_strings": [
    "en/sujato/sn/sn04/sn4.23.json"
  ],
  "sn4.23:1.1": "Saṃyutta Nikāya 4",
  "sn4.23:2.1": "3. Tatiyavagga",
  "sn4.23:3.1": "23. Godhikasutta",
  "sn4.23:4.1": "<span class=\\\"evam\\\">Evaṃ me sutaṃ—​</span>",
  "sn4.23:4.2": "ekaṃ samayaṃ bhagavā rājagahe viharati veḷuvane kalandakanivāpe.",
  "sn4.23:4.3": "Tena kho pana samayena āyasmā godhiko isigilipasse viharati kāḷasilāyaṃ.",
  "sn4.23:4.4": "Atha kho āyasmā godhiko appamatto ātāpī pahitatto viharanto sāmayikaṃ cetovimuttiṃ phusi.",
  "sn4.23:4.5": "Atha kho āyasmā godhiko tamhā sāmayikāya cetovimuttiyā parihāyi.",
  "sn4.23:4.6": "Dutiyampi kho āyasmā godhiko appamatto ātāpī pahitatto viharanto sāmayikaṃ cetovimuttiṃ phusi.",
  "sn4.23:4.7": "Dutiyampi kho āyasmā godhiko tamhā sāmayikāya cetovimuttiyā parihāyi.",
  "sn4.23:4.8": "Tatiyampi kho āyasmā godhiko appamatto ātāpī pahitatto viharanto sāmayikaṃ cetovimuttiṃ phusi.",
  "sn4.23:4.9": "Tatiyampi kho āyasmā godhiko tamhā … pe …",
  "sn4.23:4.10": "parihāyi.",
  "sn4.23:4.11": "Catutthampi kho āyasmā godhiko appamatto … pe …",
  "sn4.23:4.12": "vimuttiṃ phusi.",
  "sn4.23:4.13": "Catutthampi kho āyasmā godhiko tamhā … pe …",
  "sn4.23:4.14": "parihāyi.",
  "sn4.23:4.15": "Pañcamampi kho āyasmā godhiko … pe …",
  "sn4.23:4.16": "cetovimuttiṃ phusi.",
  "sn4.23:4.17": "Pañcamampi kho āyasmā … pe …",
  "sn4.23:4.18": "vimuttiyā parihāyi.",
  "sn4.23:4.19": "Chaṭṭhampi kho āyasmā godhiko appamatto ātāpī pahitatto viharanto sāmayikaṃ cetovimuttiṃ phusi.",
  "sn4.23:4.20": "Chaṭṭhampi kho āyasmā godhiko tamhā sāmayikāya cetovimuttiyā parihāyi.",
  "sn4.23:4.21": "Sattamampi kho āyasmā godhiko appamatto ātāpī pahitatto viharanto sāmayikaṃ cetovimuttiṃ phusi.",
  "sn4.23:5.1": "Atha kho āyasmato godhikassa etadahosi:",
  "sn4.23:5.2": "“yāva chaṭṭhaṃ khvāhaṃ sāmayikāya cetovimuttiyā parihīno.",
  "sn4.23:5.3": "Yannūnāhaṃ satthaṃ āhareyyan”ti.",
  "sn4.23:5.4": "Atha kho māro pāpimā āyasmato godhikassa cetasā cetoparivitakkamaññāya yena bhagavā tenupasaṅkami;",
  "sn4.23:5.5": "upasaṅkamitvā bhagavantaṃ gāthāhi ajjhabhāsi:",
  "sn4.23:6.1": "“Mahāvīra mahāpañña,",
  "sn4.23:6.2": "iddhiyā yasasā jala;",
  "sn4.23:6.3": "Sabbaverabhayātīta,",
  "sn4.23:6.4": "pāde vandāmi cakkhuma.",
  "sn4.23:7.1": "Sāvako te mahāvīra,",
  "sn4.23:7.2": "maraṇaṃ maraṇābhibhū;",
  "sn4.23:7.3": "Ākaṅkhati cetayati,",
  "sn4.23:7.4": "taṃ nisedha jutindhara.",
  "sn4.23:8.1": "Kathañhi bhagavā tuyhaṃ,",
  "sn4.23:8.2": "Sāvako sāsane rato;",
  "sn4.23:8.3": "Appattamānaso sekkho,",
  "sn4.23:8.4": "Kālaṃ kayirā janesutā”ti.",
  "sn4.23:9.1": "Tena kho pana samayena āyasmatā godhikena satthaṃ āharitaṃ hoti.",
  "sn4.23:9.2": "Atha kho bhagavā “māro ayaṃ pāpimā” iti viditvā māraṃ pāpimantaṃ gāthāya ajjhabhāsi:",
  "sn4.23:10.1": "“Evañhi dhīrā kubbanti,",
  "sn4.23:10.2": "nāvakaṅkhanti jīvitaṃ;",
  "sn4.23:10.3": "Samūlaṃ taṇhamabbuyha,",
  "sn4.23:10.4": "godhiko parinibbuto”ti.",
  "sn4.23:11.1": "Atha kho bhagavā bhikkhū āmantesi:",
  "sn4.23:11.2": "“āyāma, bhikkhave, yena isigilipassaṃ kāḷasilā tenupasaṅkamissāma yattha godhikena kulaputtena satthaṃ āharitan”ti.",
  "sn4.23:11.3": "“Evaṃ, bhante”ti kho te bhikkhū bhagavato paccassosuṃ.",
  "sn4.23:12.1": "Atha kho bhagavā sambahulehi bhikkhūhi saddhiṃ yena isigilipassaṃ kāḷasilā tenupasaṅkami.",
  "sn4.23:12.2": "Addasā kho bhagavā āyasmantaṃ godhikaṃ dūratova mañcake vivattakkhandhaṃ <span class=\\\"var\\\" title=\\\"soppamānaṃ (si, mr) | seyyamānaṃ (s1-3, km)\\\" id=\\\"note291\\\">semānaṃ</span>.",
  "sn4.23:12.3": "Tena kho pana samayena dhūmāyitattaṃ timirāyitattaṃ gacchateva purimaṃ disaṃ, gacchati pacchimaṃ disaṃ, gacchati uttaraṃ disaṃ, gacchati dakkhiṇaṃ disaṃ, gacchati uddhaṃ, gacchati adho, gacchati anudisaṃ.",
  "sn4.23:13.1": "Atha kho bhagavā bhikkhū āmantesi:",
  "sn4.23:13.2": "“passatha no tumhe, bhikkhave, etaṃ dhūmāyitattaṃ timirāyitattaṃ gacchateva purimaṃ disaṃ, gacchati pacchimaṃ disaṃ, gacchati uttaraṃ disaṃ, gacchati dakkhiṇaṃ disaṃ, gacchati uddhaṃ, gacchati adho, gacchati anudisan”ti?",
  "sn4.23:13.3": "“Evaṃ, bhante”.",
  "sn4.23:13.4": "“Eso kho, bhikkhave, māro pāpimā godhikassa kulaputtassa viññāṇaṃ samanvesati:",
  "sn4.23:13.5": "‘kattha godhikassa kulaputtassa viññāṇaṃ patiṭṭhitan’ti?",
  "sn4.23:13.6": "Appatiṭṭhitena ca, bhikkhave, viññāṇena godhiko kulaputto parinibbuto”ti.",
  "sn4.23:13.7": "Atha kho māro pāpimā beluvapaṇḍuvīṇaṃ ādāya yena bhagavā tenupasaṅkami;",
  "sn4.23:13.8": "upasaṅkamitvā bhagavantaṃ gāthāya ajjhabhāsi:",
  "sn4.23:14.1": "“Uddhaṃ adho ca tiriyaṃ,",
  "sn4.23:14.2": "disā anudisā svahaṃ;",
  "sn4.23:14.3": "Anvesaṃ nādhigacchāmi,",
  "sn4.23:14.4": "godhiko so kuhiṃ gato”ti.",
  "sn4.23:15.1": "“<span class=\\\"var\\\" title=\\\"so (bj, pts1-2)\\\" id=\\\"note292\\\">Yo</span> dhīro dhitisampanno,",
  "sn4.23:15.2": "jhāyī jhānarato sadā;",
  "sn4.23:15.3": "Ahorattaṃ anuyuñjaṃ,",
  "sn4.23:15.4": "jīvitaṃ anikāmayaṃ.",
  "sn4.23:16.1": "Jetvāna maccuno senaṃ,",
  "sn4.23:16.2": "anāgantvā punabbhavaṃ;",
  "sn4.23:16.3": "Samūlaṃ taṇhamabbuyha,",
  "sn4.23:16.4": "godhiko parinibbuto”ti.",
  "sn4.23:17.1": "Tassa sokaparetassa,",
  "sn4.23:17.2": "vīṇā kacchā abhassatha;",
  "sn4.23:17.3": "Tato so dummano yakkho,",
  "sn4.23:17.4": "<span class=\\\"var\\\" title=\\\"tatthevantaradhāyithāti (s1-3, km) | tatthevantaradhayathāti (pts1) | tattheva antaradhāyīti (mr)\\\" id=\\\"note293\\\">tatthevantaradhāyathāti</span>."
}