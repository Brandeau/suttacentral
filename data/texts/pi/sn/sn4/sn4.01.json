{
  "_markup_path": "markup/sn/sn04/sn4.01.html",
  "_alt_strings": [
    "en/sujato/sn/sn04/sn4.01.json"
  ],
  "sn4.1:1.1": "Saṃyutta Nikāya 4",
  "sn4.1:2.1": "<span class=\\\"var\\\" title=\\\"āyuvaggo (bj) | āyuvaggo paṭhamo (pts2)\\\" id=\\\"note251\\\">1. Paṭhamavagga</span>",
  "sn4.1:3.1": "1. Tapokammasutta",
  "sn4.1:4.1": "<span class=\\\"evam\\\">Evaṃ me sutaṃ—​</span>",
  "sn4.1:4.2": "ekaṃ samayaṃ bhagavā uruvelāyaṃ viharati najjā nerañjarāya tīre ajapālanigrodhamūle paṭhamābhisambuddho.",
  "sn4.1:4.3": "Atha kho bhagavato rahogatassa paṭisallīnassa evaṃ cetaso parivitakko udapādi:",
  "sn4.1:4.4": "“mutto vatamhi tāya dukkarakārikāya.",
  "sn4.1:4.5": "Sādhu mutto vatamhi tāya anatthasaṃhitāya dukkarakārikāya.",
  "sn4.1:4.6": "<span class=\\\"var\\\" title=\\\"sādhu ṭhito sato bodhiṃ samajjhaganti (bj, pts1-2) | sādhu vatamhi satto bodhisamajjhagūti (s1-3, km)\\\" id=\\\"note252\\\">Sādhu vatamhi mutto bodhiṃ samajjhagan”ti</span>.",
  "sn4.1:5.1": "Atha kho māro pāpimā bhagavato cetasā cetoparivitakkamaññāya yena bhagavā tenupasaṅkami;",
  "sn4.1:5.2": "upasaṅkamitvā bhagavantaṃ gāthāya ajjhabhāsi:",
  "sn4.1:6.1": "“Tapokammā apakkamma,",
  "sn4.1:6.2": "ye na sujjhanti māṇavā;",
  "sn4.1:6.3": "Asuddho maññasi suddho,",
  "sn4.1:6.4": "<span class=\\\"var\\\" title=\\\"suddhimaggamaparaddho (bj, pts1-2) | suddhimaggaṃ aparaddho (s1-3, km)\\\" id=\\\"note253\\\">suddhimaggā aparaddho</span>”ti.",
  "sn4.1:7.1": "Atha kho bhagavā “māro ayaṃ pāpimā” iti viditvā māraṃ pāpimantaṃ gāthāhi ajjhabhāsi:",
  "sn4.1:8.1": "“Anatthasaṃhitaṃ ñatvā,",
  "sn4.1:8.2": "yaṃ kiñci <span class=\\\"var\\\" title=\\\"aparaṃ tapaṃ (s1-3, pts1-2, mr)\\\" id=\\\"note254\\\">amaraṃ tapaṃ</span>;",
  "sn4.1:8.3": "Sabbaṃ natthāvahaṃ hoti,",
  "sn4.1:8.4": "phiyārittaṃva <span class=\\\"var\\\" title=\\\"dhammaniṃ (pts1) | phiyārittaṃ vajahmani (pts2) | jammaniṃ (mr)\\\" id=\\\"note255\\\">dhammani</span>.",
  "sn4.1:9.1": "Sīlaṃ samādhi paññañca,",
  "sn4.1:9.2": "Maggaṃ bodhāya bhāvayaṃ;",
  "sn4.1:9.3": "Pattosmi paramaṃ suddhiṃ,",
  "sn4.1:9.4": "Nihato tvamasi antakā”ti.",
  "sn4.1:10.1": "Atha kho māro pāpimā “jānāti maṃ bhagavā, jānāti maṃ sugato”ti, dukkhī dummano tatthevantaradhāyīti."
}