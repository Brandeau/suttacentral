{
  "_markup_path": "markup/sn/sn04/sn4.10.html",
  "_alt_strings": [
    "en/sujato/sn/sn04/sn4.10.json"
  ],
  "sn4.10:1.1": "Saṃyutta Nikāya 4",
  "sn4.10:2.1": "1. Paṭhamavagga",
  "sn4.10:3.1": "10. Dutiyaāyusutta",
  "sn4.10:4.1": "<span class=\\\"evam\\\">Evaṃ me sutaṃ—​</span>",
  "sn4.10:4.2": "ekaṃ samayaṃ bhagavā rājagahe viharati veḷuvane kalandakanivāpe.",
  "sn4.10:4.3": "Tatra kho bhagavā … pe …",
  "sn4.10:4.4": "etadavoca:",
  "sn4.10:5.1": "“Appamidaṃ, bhikkhave, manussānaṃ āyu.",
  "sn4.10:5.2": "Gamanīyo samparāyo, kattabbaṃ kusalaṃ, caritabbaṃ brahmacariyaṃ.",
  "sn4.10:5.3": "Natthi jātassa amaraṇaṃ.",
  "sn4.10:5.4": "Yo, bhikkhave, ciraṃ jīvati, so vassasataṃ appaṃ vā bhiyyo”ti.",
  "sn4.10:6.1": "Atha kho māro pāpimā yena bhagavā tenupasaṅkami;",
  "sn4.10:6.2": "upasaṅkamitvā bhagavantaṃ gāthāya ajjhabhāsi:",
  "sn4.10:7.1": "“Nāccayanti ahorattā,",
  "sn4.10:7.2": "Jīvitaṃ nūparujjhati;",
  "sn4.10:7.3": "Āyu anupariyāyati maccānaṃ,",
  "sn4.10:7.4": "Nemīva rathakubbaran”ti.",
  "sn4.10:8.1": "<span class=\\\"cross\\\" title=\\\"^mnd2#54 [Guhaṭṭhakasuttaniddesa] | ^mnd6#2 [Jarāsuttaniddesa]\\\" id=\\\"note270\\\">*</span> <a class=\\\"sc\\\" id=\\\"5\\\"></a><a class=\\\"pts2ed\\\" id=\\\"pts2ed1.243\\\"></a>“Accayanti ahorattā,",
  "sn4.10:8.2": "jīvitaṃ uparujjhati;",
  "sn4.10:8.3": "Āyu khīyati maccānaṃ,",
  "sn4.10:8.4": "kunnadīnaṃva odakan”ti.",
  "sn4.10:9.1": "Atha kho māro pāpimā “jānāti maṃ bhagavā, jānāti maṃ sugato”ti dukkhī dummano tatthevantaradhāyīti.",
  "sn4.10:10.1": "Paṭhamo vaggo.",
  "sn4.10:11.1": "Tapokammañca nāgo ca,",
  "sn4.10:11.2": "subhaṃ pāsena te duve;",
  "sn4.10:11.3": "Sappo supati nandanaṃ,",
  "sn4.10:11.4": "āyunā apare duveti."
}