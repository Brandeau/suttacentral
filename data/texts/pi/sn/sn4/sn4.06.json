{
  "_markup_path": "markup/sn/sn04/sn4.06.html",
  "_alt_strings": [
    "en/sujato/sn/sn04/sn4.06.json"
  ],
  "sn4.6:1.1": "Saṃyutta Nikāya 4",
  "sn4.6:2.1": "1. Paṭhamavagga",
  "sn4.6:3.1": "6. Sappasutta",
  "sn4.6:4.1": "<span class=\\\"evam\\\">Evaṃ me sutaṃ—​</span>",
  "sn4.6:4.2": "ekaṃ samayaṃ bhagavā rājagahe viharati veḷuvane kalandakanivāpe.",
  "sn4.6:4.3": "Tena kho pana samayena bhagavā rattandhakāratimisāyaṃ abbhokāse nisinno hoti, devo ca ekamekaṃ phusāyati.",
  "sn4.6:5.1": "Atha kho māro pāpimā bhagavato bhayaṃ chambhitattaṃ lomahaṃsaṃ uppādetukāmo mahantaṃ sapparājavaṇṇaṃ abhinimminitvā yena bhagavā tenupasaṅkami.",
  "sn4.6:5.2": "Seyyathāpi nāma mahatī ekarukkhikā nāvā;",
  "sn4.6:5.3": "evamassa kāyo hoti.",
  "sn4.6:5.4": "Seyyathāpi nāma mahantaṃ soṇḍikākiḷañjaṃ;",
  "sn4.6:5.5": "evamassa phaṇo hoti.",
  "sn4.6:5.6": "Seyyathāpi nāma mahatī kosalikā kaṃsapāti;",
  "sn4.6:5.7": "evamassa akkhīni bhavanti.",
  "sn4.6:5.8": "Seyyathāpi nāma deve gaḷagaḷāyante vijjullatā niccharanti;",
  "sn4.6:5.9": "evamassa mukhato jivhā niccharati.",
  "sn4.6:5.10": "Seyyathāpi nāma kammāragaggariyā dhamamānāya saddo hoti;",
  "sn4.6:5.11": "evamassa assāsapassāsānaṃ saddo hoti.",
  "sn4.6:6.1": "Atha kho bhagavā “māro ayaṃ pāpimā” iti viditvā māraṃ pāpimantaṃ gāthāhi ajjhabhāsi:",
  "sn4.6:7.1": "“Yo suññagehāni sevati,",
  "sn4.6:7.2": "Seyyā so muni attasaññato;",
  "sn4.6:7.3": "Vossajja careyya tattha so,",
  "sn4.6:7.4": "Patirūpañhi tathāvidhassa taṃ.",
  "sn4.6:8.1": "Carakā bahū bheravā bahū,",
  "sn4.6:8.2": "Atho <span class=\\\"var\\\" title=\\\"ḍaṃsasiriṃsapā (bj, s1-3, km) | ḍaṃsā siriṃsapā (pts1-2)\\\" id=\\\"note263\\\">ḍaṃsasarīsapā</span> bahū;",
  "sn4.6:8.3": "Lomampi na tattha iñjaye,",
  "sn4.6:8.4": "Suññāgāragato mahāmuni.",
  "sn4.6:9.1": "<span class=\\\"cross\\\" title=\\\"^ne4#152 [Vibhaṅga/ Catubyūhahāravibhaṅga]\\\" id=\\\"note264\\\">*</span> <a class=\\\"sc\\\" id=\\\"6\\\"></a>Nabhaṃ phaleyya pathavī caleyya,",
  "sn4.6:9.2": "Sabbepi pāṇā uda santaseyyuṃ;",
  "sn4.6:9.3": "Sallampi ce urasi pakappayeyyuṃ,",
  "sn4.6:9.4": "Upadhīsu tāṇaṃ na karonti buddhā”ti.",
  "sn4.6:10.1": "Atha kho māro pāpimā “jānāti maṃ bhagavā, jānāti maṃ sugato”ti dukkhī dummano tatthevantaradhāyīti."
}