{
  "_markup_path": "markup/sn/sn04/sn4.20.html",
  "_alt_strings": [
    "en/sujato/sn/sn04/sn4.20.json"
  ],
  "sn4.20:1.1": "Saṃyutta Nikāya 4",
  "sn4.20:2.1": "2. Dutiyavagga",
  "sn4.20:3.1": "20. Rajjasutta",
  "sn4.20:4.1": "Ekaṃ samayaṃ bhagavā kosalesu viharati <span class=\\\"var\\\" title=\\\"himavantapasse (bj, pts2) | himavantappadese (s1-3)\\\" id=\\\"note284\\\">himavantapadese</span> araññakuṭikāyaṃ.",
  "sn4.20:4.2": "Atha kho bhagavato rahogatassa paṭisallīnassa evaṃ cetaso parivitakko udapādi:",
  "sn4.20:4.3": "“sakkā nu kho rajjaṃ kāretuṃ ahanaṃ aghātayaṃ ajinaṃ ajāpayaṃ asocaṃ asocāpayaṃ dhammenā”ti?",
  "sn4.20:5.1": "Atha kho māro pāpimā bhagavato cetasā cetoparivitakkamaññāya yena bhagavā tenupasaṅkami;",
  "sn4.20:5.2": "upasaṅkamitvā bhagavantaṃ etadavoca:",
  "sn4.20:5.3": "“kāretu, bhante, bhagavā rajjaṃ, kāretu, sugato, rajjaṃ ahanaṃ aghātayaṃ ajinaṃ ajāpayaṃ asocaṃ asocāpayaṃ dhammenā”ti.",
  "sn4.20:5.4": "“Kiṃ pana me tvaṃ, pāpima, passasi yaṃ maṃ tvaṃ evaṃ vadesi:",
  "sn4.20:5.5": "‘kāretu, bhante, bhagavā rajjaṃ, kāretu sugato, rajjaṃ ahanaṃ aghātayaṃ ajinaṃ ajāpayaṃ asocaṃ asocāpayaṃ dhammenā’”ti?",
  "sn4.20:5.6": "“Bhagavatā kho, bhante, cattāro iddhipādā bhāvitā bahulīkatā yānīkatā vatthukatā anuṭṭhitā paricitā susamāraddhā.",
  "sn4.20:5.7": "Ākaṅkhamāno ca, bhante, bhagavā himavantaṃ pabbatarājaṃ suvaṇṇaṃ tveva adhimucceyya <span class=\\\"var\\\" title=\\\"suvaṇṇapabbatassāti (bj, s1-3, km) | suvaṇṇañca pabbatassāti (pts1-2)\\\" id=\\\"note285\\\">suvaṇṇañca panassā”ti</span>.",
  "sn4.20:6.1": "“Pabbatassa suvaṇṇassa,",
  "sn4.20:6.2": "jātarūpassa kevalo;",
  "sn4.20:6.3": "Dvittāva nālamekassa,",
  "sn4.20:6.4": "iti vidvā samañcare.",
  "sn4.20:7.1": "<span class=\\\"cross\\\" title=\\\"^sn4.21#1 [21. Sambahulasutta] | ^ne4#261 [Vibhaṅga/ Paññattihāravibhaṅga] | ^pe1#120 [Ariyasaccappakāsanapaṭhamabhūmi]\\\" id=\\\"note286\\\">*</span> <a class=\\\"sc\\\" id=\\\"4\\\"></a>Yo dukkhamaddakkhi yatonidānaṃ,",
  "sn4.20:7.2": "Kāmesu so jantu kathaṃ nameyya;",
  "sn4.20:7.3": "Upadhiṃ viditvā saṅgoti loke,",
  "sn4.20:7.4": "Tasseva jantu vinayāya sikkhe”ti.",
  "sn4.20:8.1": "Atha kho māro pāpimā “jānāti maṃ bhagavā, jānāti maṃ sugato”ti dukkhī dummano tatthevantaradhāyīti.",
  "sn4.20:9.1": "Dutiyo vaggo.",
  "sn4.20:10.1": "Pāsāṇo sīho <span class=\\\"var\\\" title=\\\"sakalikā (bj) | sakkhalikaṃ (mr)\\\" id=\\\"note288\\\">sakalikaṃ</span>,",
  "sn4.20:10.2": "Patirūpañca mānasaṃ;",
  "sn4.20:10.3": "Pattaṃ āyatanaṃ piṇḍaṃ,",
  "sn4.20:10.4": "Kassakaṃ rajjena te dasāti."
}