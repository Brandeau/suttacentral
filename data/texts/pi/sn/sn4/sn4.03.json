{
  "_markup_path": "markup/sn/sn04/sn4.03.html",
  "_alt_strings": [
    "en/sujato/sn/sn04/sn4.03.json"
  ],
  "sn4.3:1.1": "Saṃyutta Nikāya 4",
  "sn4.3:2.1": "1. Paṭhamavagga",
  "sn4.3:3.1": "3. Subhasutta",
  "sn4.3:4.1": "<span class=\\\"evam\\\">Evaṃ me sutaṃ—​</span>",
  "sn4.3:4.2": "ekaṃ samayaṃ bhagavā uruvelāyaṃ viharati najjā nerañjarāya tīre ajapālanigrodhamūle paṭhamābhisambuddho.",
  "sn4.3:4.3": "Tena kho pana samayena bhagavā rattandhakāratimisāyaṃ abbhokāse nisinno hoti, devo ca ekamekaṃ phusāyati.",
  "sn4.3:4.4": "Atha kho māro pāpimā, bhagavato bhayaṃ chambhitattaṃ lomahaṃsaṃ uppādetukāmo, yena bhagavā tenupasaṅkami;",
  "sn4.3:4.5": "upasaṅkamitvā bhagavato avidūre uccāvacā vaṇṇanibhā upadaṃseti, subhā ceva asubhā ca.",
  "sn4.3:4.6": "Atha kho bhagavā “māro ayaṃ pāpimā” iti viditvā māraṃ pāpimantaṃ gāthāhi ajjhabhāsi:",
  "sn4.3:5.1": "“Saṃsaraṃ dīghamaddhānaṃ,",
  "sn4.3:5.2": "vaṇṇaṃ katvā subhāsubhaṃ;",
  "sn4.3:5.3": "Alaṃ te tena pāpima,",
  "sn4.3:5.4": "nihato tvamasi antaka.",
  "sn4.3:6.1": "Ye ca kāyena vācāya,",
  "sn4.3:6.2": "manasā ca susaṃvutā;",
  "sn4.3:6.3": "Na te māravasānugā,",
  "sn4.3:6.4": "na te mārassa <span class=\\\"var\\\" title=\\\"paccagū (si, s1-3, km, pts1) | paddhagūti (pts2) | baddhabhū (mr)\\\" id=\\\"note258\\\">baddhagū</span>”ti.",
  "sn4.3:7.1": "Atha kho māro … pe …",
  "sn4.3:7.2": "tatthevantaradhāyīti."
}