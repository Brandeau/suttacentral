{
  "_markup_path": "markup/sn/sn04/sn4.15.html",
  "_alt_strings": [
    "en/sujato/sn/sn04/sn4.15.json"
  ],
  "sn4.15:1.1": "Saṃyutta Nikāya 4",
  "sn4.15:2.1": "2. Dutiyavagga",
  "sn4.15:3.1": "15. Mānasasutta",
  "sn4.15:4.1": "<span class=\\\"evam\\\">Evaṃ me sutaṃ—​</span>",
  "sn4.15:4.2": "ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.",
  "sn4.15:4.3": "Atha kho māro pāpimā yena bhagavā tenupasaṅkami;",
  "sn4.15:4.4": "upasaṅkamitvā bhagavantaṃ gāthāya ajjhabhāsi:",
  "sn4.15:5.1": "<span class=\\\"cross\\\" title=\\\"^pi-tv-kd1#132 [Mahākhandhaka/ Mārakathā]\\\" id=\\\"note276\\\">*</span> <a class=\\\"sc\\\" id=\\\"2\\\"></a><a class=\\\"pts2ed\\\" id=\\\"pts2ed1.249\\\"></a>“Antalikkhacaro pāso,",
  "sn4.15:5.2": "yvāyaṃ carati mānaso;",
  "sn4.15:5.3": "Tena taṃ bādhayissāmi,",
  "sn4.15:5.4": "na me samaṇa mokkhasī”ti.",
  "sn4.15:6.1": "“Rūpā saddā rasā gandhā,",
  "sn4.15:6.2": "Phoṭṭhabbā ca manoramā;",
  "sn4.15:6.3": "Ettha me vigato chando,",
  "sn4.15:6.4": "Nihato tvamasi antakā”ti.",
  "sn4.15:7.1": "Atha kho māro pāpimā “jānāti maṃ bhagavā, jānāti maṃ sugato”ti dukkhī dummano tatthevantaradhāyīti."
}