{
  "_markup_path": "markup/sn/sn04/sn4.02.html",
  "_alt_strings": [
    "en/sujato/sn/sn04/sn4.02.json"
  ],
  "sn4.2:1.1": "Saṃyutta Nikāya 4",
  "sn4.2:2.1": "1. Paṭhamavagga",
  "sn4.2:3.1": "<span class=\\\"var\\\" title=\\\"nāgasuttaṃ (bj, s1-3) | nāgo (pts1)\\\" id=\\\"note256\\\">2. Hatthirājavaṇṇasutta</span>",
  "sn4.2:4.1": "<span class=\\\"evam\\\">Evaṃ me sutaṃ—​</span>",
  "sn4.2:4.2": "ekaṃ samayaṃ bhagavā uruvelāyaṃ viharati najjā nerañjarāya tīre ajapālanigrodhamūle paṭhamābhisambuddho.",
  "sn4.2:4.3": "Tena kho pana samayena bhagavā rattandhakāratimisāyaṃ abbhokāse nisinno hoti, devo ca ekamekaṃ phusāyati.",
  "sn4.2:4.4": "Atha kho māro pāpimā bhagavato bhayaṃ chambhitattaṃ lomahaṃsaṃ uppādetukāmo mahantaṃ hatthirājavaṇṇaṃ abhinimminitvā yena bhagavā tenupasaṅkami.",
  "sn4.2:4.5": "Seyyathāpi nāma mahāariṭṭhako maṇi;",
  "sn4.2:4.6": "evamassa sīsaṃ hoti.",
  "sn4.2:4.7": "Seyyathāpi nāma suddhaṃ rūpiyaṃ;",
  "sn4.2:4.8": "evamassa dantā honti.",
  "sn4.2:4.9": "Seyyathāpi nāma mahatī <span class=\\\"var\\\" title=\\\"naṅgalasīsā (pts1, mr)\\\" id=\\\"note257\\\">naṅgalīsā</span>;",
  "sn4.2:4.10": "evamassa soṇḍo hoti.",
  "sn4.2:4.11": "Atha kho bhagavā “māro ayaṃ pāpimā” iti viditvā māraṃ pāpimantaṃ gāthāya ajjhabhāsi:",
  "sn4.2:5.1": "“Saṃsaraṃ dīghamaddhānaṃ,",
  "sn4.2:5.2": "Vaṇṇaṃ katvā subhāsubhaṃ;",
  "sn4.2:5.3": "Alaṃ te tena pāpima,",
  "sn4.2:5.4": "Nihato tvamasi antakā”ti.",
  "sn4.2:6.1": "Atha kho māro pāpimā “jānāti maṃ bhagavā, jānāti maṃ sugato”ti dukkhī dummano tatthevantaradhāyīti."
}