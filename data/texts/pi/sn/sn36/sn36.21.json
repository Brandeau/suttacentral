{
  "_markup_path": "markup/sn/sn36/sn36.21.html",
  "_alt_strings": [
    "en/sujato/sn/sn36/sn36.21.json"
  ],
  "sn36.21:1.1": "Saṃyutta Nikāya 36",
  "sn36.21:2.1": "3. Aṭṭhasatapariyāyavagga",
  "sn36.21:3.1": "<span class=\\\"var\\\" title=\\\"moḷiyasīvakasuttaṃ (bj) | sīvako (pts1)\\\" id=\\\"note377\\\">21. Sīvakasutta</span>",
  "sn36.21:4.1": "Ekaṃ samayaṃ bhagavā rājagahe viharati veḷuvane kalandakanivāpe.",
  "sn36.21:4.2": "Atha kho moḷiyasīvako paribbājako yena bhagavā tenupasaṅkami;",
  "sn36.21:4.3": "upasaṅkamitvā bhagavatā saddhiṃ sammodi.",
  "sn36.21:4.4": "Sammodanīyaṃ kathaṃ sāraṇīyaṃ vītisāretvā ekamantaṃ nisīdi.",
  "sn36.21:4.5": "Ekamantaṃ nisinno kho moḷiyasīvako paribbājako bhagavantaṃ etadavoca:",
  "sn36.21:4.6": "“santi, bho gotama, eke samaṇabrāhmaṇā evaṃvādino evaṃdiṭṭhino:",
  "sn36.21:4.7": "‘yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā sabbaṃ taṃ pubbekatahetū’ti.",
  "sn36.21:4.8": "<span class=\\\"var\\\" title=\\\"idha pana (s1-3, km, pts1, mr)\\\" id=\\\"note378\\\">Idha</span> bhavaṃ gotamo kimāhā”ti?",
  "sn36.21:5.1": "<span class=\\\"cross\\\" title=\\\"^mi5.1.8#1 [Akusalacchedanapañha]\\\" id=\\\"note379\\\">*</span> <a class=\\\"sc\\\" id=\\\"2\\\"></a>“Pittasamuṭṭhānānipi kho, sīvaka, idhekaccāni vedayitāni uppajjanti.",
  "sn36.21:5.2": "Sāmampi kho etaṃ, <span class=\\\"var\\\" title=\\\"evaṃ veditabbaṃ (s1-3, km, mr)\\\" id=\\\"note380\\\">sīvaka, veditabbaṃ</span> yathā pittasamuṭṭhānānipi idhekaccāni vedayitāni uppajjanti.",
  "sn36.21:5.3": "Lokassapi kho etaṃ, sīvaka, saccasammataṃ yathā pittasamuṭṭhānānipi idhekaccāni vedayitāni uppajjanti.",
  "sn36.21:5.4": "Tatra, sīvaka, ye te samaṇabrāhmaṇā evaṃvādino evaṃdiṭṭhino:",
  "sn36.21:5.5": "‘yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā sabbaṃ taṃ pubbekatahetū’ti.",
  "sn36.21:5.6": "Yañca sāmaṃ ñātaṃ tañca atidhāvanti, yañca loke saccasammataṃ tañca atidhāvanti.",
  "sn36.21:5.7": "Tasmā tesaṃ samaṇabrāhmaṇānaṃ micchāti vadāmi.",
  "sn36.21:6.1": "Semhasamuṭṭhānānipi kho, sīvaka … pe …",
  "sn36.21:6.2": "vātasamuṭṭhānānipi kho, sīvaka … pe …",
  "sn36.21:6.3": "sannipātikānipi kho, sīvaka … pe …",
  "sn36.21:6.4": "utupariṇāmajānipi kho, sīvaka … pe …",
  "sn36.21:6.5": "visamaparihārajānipi kho, sīvaka … pe …",
  "sn36.21:6.6": "opakkamikānipi kho, sīvaka … pe …",
  "sn36.21:6.7": "kammavipākajānipi kho, sīvaka, idhekaccāni vedayitāni uppajjanti.",
  "sn36.21:6.8": "Sāmampi kho etaṃ, sīvaka, veditabbaṃ.",
  "sn36.21:6.9": "Yathā kammavipākajānipi idhekaccāni vedayitāni uppajjanti;",
  "sn36.21:6.10": "lokassapi kho etaṃ, sīvaka, saccasammataṃ.",
  "sn36.21:6.11": "Yathā kammavipākajānipi idhekaccāni vedayitāni uppajjanti;",
  "sn36.21:6.12": "tatra, sīvaka, ye te samaṇabrāhmaṇā evaṃvādino evaṃdiṭṭhino:",
  "sn36.21:6.13": "‘yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā sabbaṃ taṃ pubbekatahetū’ti.",
  "sn36.21:6.14": "Yañca sāmaṃ ñātaṃ tañca atidhāvanti yañca loke saccasammataṃ tañca atidhāvanti.",
  "sn36.21:6.15": "Tasmā ‘tesaṃ samaṇabrāhmaṇānaṃ micchā’ti vadāmī”ti.",
  "sn36.21:7.1": "Evaṃ vutte, moḷiyasīvako paribbājako bhagavantaṃ etadavoca:",
  "sn36.21:7.2": "“abhikkantaṃ, bho gotama, abhikkantaṃ, bho gotama … pe …",
  "sn36.21:7.3": "upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti.",
  "sn36.21:8.1": "“Pittaṃ semhañca vāto ca,",
  "sn36.21:8.2": "Sannipātā utūni ca;",
  "sn36.21:8.3": "Visamaṃ opakkamikaṃ,",
  "sn36.21:8.4": "Kammavipākena aṭṭhamī”ti.",
  "sn36.21:9.1": "Paṭhamaṃ."
}