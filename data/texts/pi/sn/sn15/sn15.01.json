{
  "_markup_path": "markup/sn/sn15/sn15.01.html",
  "_alt_strings": [
    "en/sujato/sn/sn15/sn15.01.json"
  ],
  "sn15.1:1.1": "Saṃyutta Nikāya 15",
  "sn15.1:2.1": "<span class=\\\"var\\\" title=\\\"tiṇakaṭṭhavaggo (bj)\\\" id=\\\"note185\\\">1. Paṭhamavagga</span>",
  "sn15.1:3.1": "1. Tiṇakaṭṭhasutta",
  "sn15.1:4.1": "<span class=\\\"evam\\\">Evaṃ me sutaṃ—​</span>",
  "sn15.1:4.2": "ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.",
  "sn15.1:4.3": "Tatra kho bhagavā bhikkhū āmantesi:",
  "sn15.1:4.4": "“bhikkhavo”ti.",
  "sn15.1:4.5": "“Bhadante”ti te bhikkhū bhagavato paccassosuṃ.",
  "sn15.1:4.6": "Bhagavā etadavoca:",
  "sn15.1:5.1": "<span class=\\\"cross\\\" title=\\\"^cnd5#530 [Pucchāniddesa/ Kappamāṇavapucchāniddesa]\\\" id=\\\"note186\\\">*</span> <a class=\\\"sc\\\" id=\\\"2\\\"></a>“<span class=\\\"var\\\" title=\\\"anamataggāyaṃ (pts1-2, mr)\\\" id=\\\"note187\\\">Anamataggoyaṃ</span>, bhikkhave, saṃsāro<span class=\\\"cross\\\" title=\\\"^pe8#1 [Suttavebhaṅgiya]\\\" id=\\\"note188\\\">*</span>.",
  "sn15.1:5.2": "Pubbā koṭi na paññāyati avijjānīvaraṇānaṃ sattānaṃ taṇhāsaṃyojanānaṃ sandhāvataṃ saṃsarataṃ.",
  "sn15.1:5.3": "Seyyathāpi, bhikkhave, puriso yaṃ imasmiṃ jambudīpe tiṇakaṭṭhasākhāpalāsaṃ <span class=\\\"var\\\" title=\\\"tacchetvā (si, s1-3, pts1-2)\\\" id=\\\"note189\\\">taṃ chetvā</span> ekajjhaṃ saṃharitvā caturaṅgulaṃ caturaṅgulaṃ ghaṭikaṃ katvā nikkhipeyya:",
  "sn15.1:5.4": "‘ayaṃ me mātā, tassā me mātu ayaṃ mātā’ti, <span class=\\\"var\\\" title=\\\"apariyādinnā ca (s1-3, pts1-2)\\\" id=\\\"note190\\\">apariyādinnāva</span>, bhikkhave, tassa purisassa mātumātaro assu, atha imasmiṃ jambudīpe tiṇakaṭṭhasākhāpalāsaṃ parikkhayaṃ pariyādānaṃ gaccheyya.",
  "sn15.1:5.5": "Taṃ kissa hetu?",
  "sn15.1:5.6": "Anamataggoyaṃ, bhikkhave, saṃsāro.",
  "sn15.1:5.7": "Pubbā koṭi na paññāyati avijjānīvaraṇānaṃ sattānaṃ taṇhāsaṃyojanānaṃ sandhāvataṃ saṃsarataṃ.",
  "sn15.1:5.8": "Evaṃ dīgharattaṃ vo, bhikkhave, dukkhaṃ paccanubhūtaṃ tibbaṃ paccanubhūtaṃ byasanaṃ paccanubhūtaṃ, <span class=\\\"var\\\" title=\\\"kaṭasi (bj, pts1-2, mr)\\\" id=\\\"note191\\\">kaṭasī</span> vaḍḍhitā.",
  "sn15.1:5.9": "Yāvañcidaṃ, bhikkhave, alameva sabbasaṅkhāresu nibbindituṃ alaṃ virajjituṃ alaṃ vimuccitun”ti.",
  "sn15.1:6.1": "Paṭhamaṃ."
}