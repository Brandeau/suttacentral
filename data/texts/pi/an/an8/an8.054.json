{
  "_markup_path": "markup/an/an08/an8.054.html",
  "_alt_strings": [
    "en/sujato/an/an08/an8.054.json"
  ],
  "an8.54:1.1": "Aṅguttara Nikāya 8",
  "an8.54:2.1": "6. Gotamīvagga",
  "an8.54:3.1": "<span class=\\\"var\\\" title=\\\"vyagghapajjasuttaṃ (bj)\\\" id=\\\"note212\\\">54. Dīghajāṇusutta</span>",
  "an8.54:4.1": "Ekaṃ samayaṃ bhagavā koliyesu viharati kakkarapattaṃ nāma koliyānaṃ nigamo.",
  "an8.54:4.2": "Atha kho dīghajāṇu koliyaputto yena bhagavā tenupasaṅkami;",
  "an8.54:4.3": "upasaṅkamitvā bhagavantaṃ abhivādetvā ekamantaṃ nisīdi.",
  "an8.54:4.4": "Ekamantaṃ nisinno kho dīghajāṇu koliyaputto bhagavantaṃ etadavoca:",
  "an8.54:4.5": "“mayaṃ, bhante, gihī <span class=\\\"var\\\" title=\\\"kāmabhogī (bj, s1-3, pts1)\\\" id=\\\"note213\\\">kāmabhogino</span> puttasambādhasayanaṃ ajjhāvasāma, kāsikacandanaṃ paccanubhoma, mālāgandhavilepanaṃ dhārayāma, jātarūparajataṃ sādayāma.",
  "an8.54:4.6": "Tesaṃ no, bhante, bhagavā amhākaṃ tathā dhammaṃ desetu ye amhākaṃ assu dhammā diṭṭhadhammahitāya diṭṭhadhammasukhāya, samparāyahitāya samparāyasukhāyā”ti.",
  "an8.54:5.1": "“Cattārome, byagghapajja, dhammā kulaputtassa diṭṭhadhammahitāya saṃvattanti diṭṭhadhammasukhāya.",
  "an8.54:5.2": "Katame cattāro?",
  "an8.54:5.3": "Uṭṭhānasampadā, ārakkhasampadā, kalyāṇamittatā, <span class=\\\"var\\\" title=\\\"samajīvikatā (bj)\\\" id=\\\"note214\\\">samajīvitā</span>.",
  "an8.54:5.4": "Katamā ca, byagghapajja, uṭṭhānasampadā?",
  "an8.54:5.5": "Idha, byagghapajja, kulaputto yena kammaṭṭhānena <span class=\\\"var\\\" title=\\\"jīvitaṃ (mr)\\\" id=\\\"note215\\\">jīvikaṃ</span> kappeti—",
  "an8.54:5.6": "yadi kasiyā, yadi vaṇijjāya, yadi gorakkhena, yadi <span class=\\\"var\\\" title=\\\"issatthena (bj, s1-3, pts1)\\\" id=\\\"note216\\\">issattena</span>, yadi rājaporisena, yadi sippaññatarena—",
  "an8.54:5.7": "tattha dakkho hoti analaso, tatrupāyāya vīmaṃsāya samannāgato, alaṃ kātuṃ alaṃ saṃvidhātuṃ.",
  "an8.54:5.8": "Ayaṃ vuccati, byagghapajja, uṭṭhānasampadā.",
  "an8.54:5.9": "(1: 1)",
  "an8.54:6.1": "Katamā ca, byagghapajja, ārakkhasampadā?",
  "an8.54:6.2": "Idha, byagghapajja, kulaputtassa bhogā honti uṭṭhānavīriyādhigatā bāhābalaparicitā, sedāvakkhittā, dhammikā dhammaladdhā.",
  "an8.54:6.3": "Te ārakkhena guttiyā sampādeti:",
  "an8.54:6.4": "‘kinti me ime bhoge neva rājāno hareyyuṃ, na corā hareyyuṃ, na aggi ḍaheyya, na udakaṃ vaheyya, na appiyā dāyādā hareyyun’ti.",
  "an8.54:6.5": "Ayaṃ vuccati, byagghapajja, ārakkhasampadā.",
  "an8.54:6.6": "(2: 2)",
  "an8.54:7.1": "Katamā ca, byagghapajja, kalyāṇamittatā?",
  "an8.54:7.2": "Idha, byagghapajja, kulaputto yasmiṃ gāme vā nigame vā paṭivasati, tattha ye te honti—",
  "an8.54:7.3": "gahapatī vā gahapatiputtā vā daharā vā vuddhasīlino, vuddhā vā vuddhasīlino, saddhāsampannā, sīlasampannā, cāgasampannā, paññāsampannā—",
  "an8.54:7.4": "tehi saddhiṃ santiṭṭhati sallapati sākacchaṃ samāpajjati;",
  "an8.54:7.5": "yathārūpānaṃ saddhāsampannānaṃ saddhāsampadaṃ anusikkhati, yathārūpānaṃ sīlasampannānaṃ sīlasampadaṃ anusikkhati, yathārūpānaṃ cāgasampannānaṃ cāgasampadaṃ anusikkhati, yathārūpānaṃ paññāsampannānaṃ paññāsampadaṃ anusikkhati.",
  "an8.54:7.6": "Ayaṃ vuccati, byagghapajja, kalyāṇamittatā.",
  "an8.54:7.7": "(3: 3)",
  "an8.54:8.1": "Katamā ca, byagghapajja, samajīvitā?",
  "an8.54:8.2": "Idha, byagghapajja, kulaputto āyañca bhogānaṃ viditvā, vayañca bhogānaṃ viditvā, <span class=\\\"var\\\" title=\\\"samajīvikaṃ (s1-3) | samajīvitaṃ (mr)\\\" id=\\\"note217\\\">samaṃ jīvikaṃ</span> kappeti nāccogāḷhaṃ nātihīnaṃ:",
  "an8.54:8.3": "‘evaṃ me āyo vayaṃ pariyādāya ṭhassati, na ca me vayo āyaṃ pariyādāya ṭhassatī’ti.",
  "an8.54:8.4": "Seyyathāpi, byagghapajja, tulādhāro vā tulādhārantevāsī vā tulaṃ paggahetvā jānāti:",
  "an8.54:8.5": "‘ettakena vā <span class=\\\"var\\\" title=\\\"oṇataṃ (mr)\\\" id=\\\"note218\\\">onataṃ</span>, ettakena vā <span class=\\\"var\\\" title=\\\"uṇṇatanti (mr)\\\" id=\\\"note219\\\">unnatan’ti</span>;",
  "an8.54:8.6": "evamevaṃ kho, byagghapajja, kulaputto āyañca bhogānaṃ viditvā, vayañca bhogānaṃ viditvā, samaṃ jīvikaṃ kappeti nāccogāḷhaṃ nātihīnaṃ:",
  "an8.54:8.7": "‘evaṃ me āyo vayaṃ pariyādāya ṭhassati, na ca me vayo āyaṃ pariyādāya ṭhassatī’ti.",
  "an8.54:8.8": "Sacāyaṃ, byagghapajja, kulaputto appāyo samāno uḷāraṃ <span class=\\\"var\\\" title=\\\"jīvitaṃ (mr)\\\" id=\\\"note220\\\">jīvikaṃ</span> kappeti, tassa bhavanti vattāro:",
  "an8.54:8.9": "‘<span class=\\\"var\\\" title=\\\"udumbarakhādikaṃ vāyaṃ (bj, pts1) | udumbarakhādakañcāyaṃ (s1, s2)\\\" id=\\\"note221\\\">udumbarakhādīvāyaṃ</span> kulaputto bhoge khādatī’ti.",
  "an8.54:8.10": "Sace panāyaṃ, byagghapajja, kulaputto mahāyo samāno kasiraṃ <span class=\\\"var\\\" title=\\\"jīvitaṃ (mr)\\\" id=\\\"note222\\\">jīvikaṃ</span> kappeti, tassa bhavanti vattāro:",
  "an8.54:8.11": "‘<span class=\\\"var\\\" title=\\\"ajaddhumārikaṃ vāyaṃ (bj, pts1) | addhamārakañcāyaṃ (s1-3)\\\" id=\\\"note223\\\">ajeṭṭhamaraṇaṃvāyaṃ</span> kulaputto marissatī’ti.",
  "an8.54:8.12": "Yato ca khoyaṃ, byagghapajja, kulaputto āyañca bhogānaṃ viditvā, vayañca bhogānaṃ viditvā, samaṃ jīvikaṃ kappeti nāccogāḷhaṃ nātihīnaṃ:",
  "an8.54:8.13": "‘evaṃ me āyo vayaṃ pariyādāya ṭhassati, na ca me vayo āyaṃ pariyādāya ṭhassatī’ti.",
  "an8.54:8.14": "Ayaṃ vuccati, byagghapajja, samajīvitā.",
  "an8.54:9.1": "Evaṃ samuppannānaṃ, byagghapajja, bhogānaṃ cattāri apāyamukhāni honti—",
  "an8.54:9.2": "itthidhutto, surādhutto, akkhadhutto, pāpamitto pāpasahāyo pāpasampavaṅko.",
  "an8.54:9.3": "Seyyathāpi, byagghapajja, mahato taḷākassa cattāri ceva āyamukhāni, cattāri ca apāyamukhāni.",
  "an8.54:9.4": "Tassa puriso yāni ceva āyamukhāni tāni pidaheyya, yāni ca apāyamukhāni tāni vivareyya;",
  "an8.54:9.5": "devo ca na sammā dhāraṃ anuppaveccheyya.",
  "an8.54:9.6": "Evañhi tassa, byagghapajja, mahato taḷākassa parihāniyeva pāṭikaṅkhā, no vuddhi;",
  "an8.54:9.7": "evamevaṃ, byagghapajja, evaṃ samuppannānaṃ bhogānaṃ cattāri apāyamukhāni honti—",
  "an8.54:9.8": "itthidhutto, surādhutto, akkhadhutto, pāpamitto pāpasahāyo pāpasampavaṅko.",
  "an8.54:10.1": "Evaṃ samuppannānaṃ, byagghapajja, bhogānaṃ cattāri āyamukhāni honti—",
  "an8.54:10.2": "na itthidhutto, na surādhutto, na akkhadhutto, kalyāṇamitto kalyāṇasahāyo kalyāṇasampavaṅko.",
  "an8.54:10.3": "Seyyathāpi, byagghapajja, mahato taḷākassa cattāri ceva āyamukhāni, cattāri ca apāyamukhāni.",
  "an8.54:10.4": "Tassa puriso yāni ceva āyamukhāni tāni vivareyya, yāni ca apāyamukhāni tāni pidaheyya;",
  "an8.54:10.5": "devo ca sammā dhāraṃ anuppaveccheyya.",
  "an8.54:10.6": "Evañhi tassa, byagghapajja, mahato taḷākassa vuddhiyeva pāṭikaṅkhā, no parihāni;",
  "an8.54:10.7": "evamevaṃ kho, byagghapajja, evaṃ samuppannānaṃ bhogānaṃ cattāri āyamukhāni honti—",
  "an8.54:10.8": "na itthidhutto, na surādhutto, na akkhadhutto, kalyāṇamitto kalyāṇasahāyo kalyāṇasampavaṅko.",
  "an8.54:10.9": "(4: 4)",
  "an8.54:11.1": "Ime kho, byagghapajja, cattāro dhammā kulaputtassa diṭṭhadhammahitāya saṃvattanti diṭṭhadhammasukhāya.",
  "an8.54:12.1": "Cattārome, byagghapajja, dhammā kulaputtassa samparāyahitāya saṃvattanti samparāyasukhāya.",
  "an8.54:12.2": "Katame cattāro?",
  "an8.54:12.3": "Saddhāsampadā, sīlasampadā, cāgasampadā, paññāsampadā.",
  "an8.54:13.1": "Katamā ca, byagghapajja, saddhāsampadā?",
  "an8.54:13.2": "Idha, byagghapajja, kulaputto saddho hoti, saddahati tathāgatassa bodhiṃ:",
  "an8.54:13.3": "‘itipi so bhagavā … pe …",
  "an8.54:13.4": "satthā devamanussānaṃ buddho bhagavā’ti.",
  "an8.54:13.5": "Ayaṃ vuccati, byagghapajja, saddhāsampadā.",
  "an8.54:13.6": "(1: 5)",
  "an8.54:14.1": "Katamā ca, byagghapajja, sīlasampadā?",
  "an8.54:14.2": "Idha, byagghapajja, kulaputto pāṇātipātā paṭivirato hoti … pe …",
  "an8.54:14.3": "surāmerayamajjapamādaṭṭhānā paṭivirato hoti.",
  "an8.54:14.4": "Ayaṃ vuccati, byagghapajja, sīlasampadā.",
  "an8.54:14.5": "(2: 6)",
  "an8.54:15.1": "Katamā ca, byagghapajja, cāgasampadā?",
  "an8.54:15.2": "Idha, byagghapajja, kulaputto vigatamalamaccherena cetasā agāraṃ ajjhāvasati muttacāgo payatapāṇi vossaggarato yācayogo dānasaṃvibhāgarato.",
  "an8.54:15.3": "Ayaṃ vuccati, byagghapajja, cāgasampadā.",
  "an8.54:15.4": "(3: 7)",
  "an8.54:16.1": "Katamā ca, byagghapajja, paññāsampadā?",
  "an8.54:16.2": "Idha, byagghapajja, kulaputto paññavā hoti, udayatthagāminiyā paññāya samannāgato ariyāya nibbedhikāya sammā dukkhakkhayagāminiyā.",
  "an8.54:16.3": "Ayaṃ vuccati, byagghapajja, paññāsampadā.",
  "an8.54:16.4": "(4: 8)",
  "an8.54:17.1": "Ime kho, byagghapajja, cattāro dhammā kulaputtassa samparāyahitāya saṃvattanti samparāyasukhāyāti.",
  "an8.54:18.1": "Uṭṭhātā kammadheyyesu,",
  "an8.54:18.2": "appamatto vidhānavā;",
  "an8.54:18.3": "Samaṃ kappeti <span class=\\\"var\\\" title=\\\"jīvitaṃ (s1, s3, mr)\\\" id=\\\"note224\\\">jīvikaṃ</span>,",
  "an8.54:18.4": "sambhataṃ anurakkhati.",
  "an8.54:19.1": "Saddho sīlena sampanno,",
  "an8.54:19.2": "vadaññū vītamaccharo;",
  "an8.54:19.3": "Niccaṃ maggaṃ visodheti,",
  "an8.54:19.4": "sotthānaṃ samparāyikaṃ.",
  "an8.54:20.1": "Iccete aṭṭha dhammā ca,",
  "an8.54:20.2": "saddhassa gharamesino;",
  "an8.54:20.3": "Akkhātā saccanāmena,",
  "an8.54:20.4": "ubhayattha sukhāvahā.",
  "an8.54:21.1": "Diṭṭhadhammahitatthāya,",
  "an8.54:21.2": "samparāyasukhāya ca;",
  "an8.54:21.3": "Evametaṃ gahaṭṭhānaṃ,",
  "an8.54:21.4": "cāgo puññaṃ pavaḍḍhatī”ti.",
  "an8.54:22.1": "Catutthaṃ."
}