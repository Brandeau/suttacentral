{
  "_markup_path": "markup/an/an08/an8.029.html",
  "_alt_strings": [
    "en/sujato/an/an08/an8.029.json"
  ],
  "an8.29:1.1": "Aṅguttara Nikāya 8",
  "an8.29:2.1": "3. Gahapativagga",
  "an8.29:3.1": "29. Akkhaṇasutta",
  "an8.29:4.1": "“‘Khaṇakicco loko, khaṇakicco loko’ti, bhikkhave, assutavā puthujjano bhāsati, no ca kho so jānāti khaṇaṃ vā akkhaṇaṃ vā<span class=\\\"cross\\\" title=\\\"^dn34#122 [Dasuttarasutta/8. Aṭṭha dhammā]\\\" id=\\\"note105\\\">*</span>.",
  "an8.29:4.2": "Aṭṭhime, bhikkhave, akkhaṇā asamayā brahmacariyavāsāya.",
  "an8.29:4.3": "Katame aṭṭha?",
  "an8.29:4.4": "Idha, bhikkhave, tathāgato ca loke uppanno hoti arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā, dhammo ca desiyati opasamiko parinibbāniko sambodhagāmī sugatappavedito;",
  "an8.29:4.5": "ayañca puggalo nirayaṃ upapanno hoti.",
  "an8.29:4.6": "Ayaṃ, bhikkhave, paṭhamo akkhaṇo asamayo brahmacariyavāsāya. <span class=\\\"brnum\\\">(1)</span>",
  "an8.29:5.1": "Puna caparaṃ, bhikkhave, tathāgato ca loke uppanno hoti … pe …",
  "an8.29:5.2": "satthā devamanussānaṃ buddho bhagavā, dhammo ca desiyati opasamiko parinibbāniko sambodhagāmī sugatappavedito;",
  "an8.29:5.3": "ayañca puggalo tiracchānayoniṃ upapanno hoti … pe ….",
  "an8.29:5.4": "<span class=\\\"brnum\\\">(2)</span>",
  "an8.29:6.1": "Puna caparaṃ, bhikkhave … pe …",
  "an8.29:6.2": "ayañca puggalo pettivisayaṃ upapanno hoti … pe ….",
  "an8.29:6.3": "<span class=\\\"brnum\\\">(3)</span>",
  "an8.29:7.1": "Puna caparaṃ, bhikkhave … pe …",
  "an8.29:7.2": "ayañca puggalo aññataraṃ dīghāyukaṃ devanikāyaṃ upapanno hoti … pe ….",
  "an8.29:7.3": "<span class=\\\"brnum\\\">(4)</span>",
  "an8.29:8.1": "Puna caparaṃ, bhikkhave … pe …",
  "an8.29:8.2": "ayañca puggalo paccantimesu janapadesu paccājāto hoti, so ca hoti aviññātāresu <span class=\\\"var\\\" title=\\\"milakkhūsu (s1-3, mr)\\\" id=\\\"note106\\\">milakkhesu</span>, yattha natthi gati bhikkhūnaṃ bhikkhunīnaṃ upāsakānaṃ upāsikānaṃ … pe ….",
  "an8.29:8.3": "<span class=\\\"brnum\\\">(5)</span>",
  "an8.29:9.1": "Puna caparaṃ, bhikkhave … pe …",
  "an8.29:9.2": "ayañca puggalo majjhimesu janapadesu paccājāto hoti, so ca hoti micchādiṭṭhiko viparītadassano:",
  "an8.29:9.3": "‘natthi dinnaṃ, natthi yiṭṭhaṃ, natthi hutaṃ, natthi sukatadukkaṭānaṃ kammānaṃ phalaṃ vipāko, natthi ayaṃ loko, natthi paro loko, natthi mātā, natthi pitā, natthi sattā opapātikā, natthi loke samaṇabrāhmaṇā sammaggatā sammā paṭipannā ye imañca lokaṃ parañca lokaṃ sayaṃ abhiññā sacchikatvā pavedentī’ti … pe ….",
  "an8.29:9.4": "<span class=\\\"brnum\\\">(6)</span>",
  "an8.29:10.1": "Puna caparaṃ, bhikkhave … pe …",
  "an8.29:10.2": "ayañca puggalo majjhimesu janapadesu paccājāto hoti, so ca hoti duppañño jaḷo eḷamūgo appaṭibalo subhāsitadubbhāsitassa atthamaññātuṃ.",
  "an8.29:10.3": "Ayaṃ, bhikkhave, sattamo akkhaṇo asamayo brahmacariyavāsāya. <span class=\\\"brnum\\\">(7)</span>",
  "an8.29:11.1": "Puna caparaṃ, bhikkhave, tathāgato ca loke anuppanno hoti arahaṃ sammāsambuddho … pe …",
  "an8.29:11.2": "satthā devamanussānaṃ buddho bhagavā.",
  "an8.29:11.3": "Dhammo ca na desiyati opasamiko parinibbāniko sambodhagāmī sugatappavedito.",
  "an8.29:11.4": "Ayañca puggalo majjhimesu janapadesu paccājāto hoti, so ca hoti paññavā ajaḷo aneḷamūgo paṭibalo subhāsitadubbhāsitassa atthamaññātuṃ.",
  "an8.29:11.5": "Ayaṃ, bhikkhave, aṭṭhamo akkhaṇo asamayo brahmacariyavāsāya. <span class=\\\"brnum\\\">(8)</span>",
  "an8.29:12.1": "Ime kho, bhikkhave, aṭṭha akkhaṇā asamayā brahmacariyavāsāya.",
  "an8.29:13.1": "Ekova kho, bhikkhave, khaṇo ca samayo ca brahmacariyavāsāya.",
  "an8.29:13.2": "Katamo eko?",
  "an8.29:13.3": "Idha, bhikkhave, tathāgato ca loke uppanno hoti arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā.",
  "an8.29:13.4": "Dhammo ca desiyati opasamiko parinibbāniko sambodhagāmī sugatappavedito.",
  "an8.29:13.5": "Ayañca puggalo majjhimesu janapadesu paccājāto hoti, so ca hoti paññavā ajaḷo aneḷamūgo paṭibalo subhāsitadubbhāsitassa atthamaññātuṃ.",
  "an8.29:13.6": "Ayaṃ, bhikkhave, ekova khaṇo ca samayo ca brahmacariyavāsāyāti.",
  "an8.29:14.1": "<span class=\\\"var\\\" title=\\\"manussalokaṃ (s1-3)\\\" id=\\\"note107\\\">Manussalābhaṃ</span> laddhāna,",
  "an8.29:14.2": "saddhamme suppavedite;",
  "an8.29:14.3": "Ye khaṇaṃ nādhigacchanti,",
  "an8.29:14.4": "atināmenti te khaṇaṃ.",
  "an8.29:15.1": "Bahū hi akkhaṇā vuttā,",
  "an8.29:15.2": "maggassa antarāyikā;",
  "an8.29:15.3": "Kadāci karahaci loke,",
  "an8.29:15.4": "uppajjanti tathāgatā.",
  "an8.29:16.1": "<span class=\\\"var\\\" title=\\\"tassidaṃ (bj, mr)\\\" id=\\\"note108\\\">Tayidaṃ</span> sammukhībhūtaṃ,",
  "an8.29:16.2": "yaṃ lokasmiṃ sudullabhaṃ;",
  "an8.29:16.3": "Manussapaṭilābho ca,",
  "an8.29:16.4": "saddhammassa ca desanā;",
  "an8.29:16.5": "Alaṃ vāyamituṃ tattha,",
  "an8.29:16.6": "<span class=\\\"var\\\" title=\\\"atthakāmena (bj, s1-3, pts1, mr)\\\" id=\\\"note109\\\">attakāmena</span> jantunā.",
  "an8.29:17.1": "Kathaṃ vijaññā saddhammaṃ,",
  "an8.29:17.2": "khaṇo <span class=\\\"var\\\" title=\\\"vo (s1-3)\\\" id=\\\"note110\\\">ve</span> mā upaccagā;",
  "an8.29:17.3": "Khaṇātītā hi socanti,",
  "an8.29:17.4": "nirayamhi samappitā.",
  "an8.29:18.1": "Idha ce naṃ virādheti,",
  "an8.29:18.2": "saddhammassa <span class=\\\"var\\\" title=\\\"niyāmitaṃ (s1, s2)\\\" id=\\\"note111\\\">niyāmataṃ</span>;",
  "an8.29:18.3": "Vāṇijova atītattho,",
  "an8.29:18.4": "<span class=\\\"var\\\" title=\\\"ciratt (s1-3) | cirantaṃ (mr)\\\" id=\\\"note112\\\">cirattaṃ</span> anutapissati.",
  "an8.29:19.1": "Avijjānivuto poso,",
  "an8.29:19.2": "saddhammaṃ aparādhiko;",
  "an8.29:19.3": "Jātimaraṇasaṃsāraṃ,",
  "an8.29:19.4": "ciraṃ paccanubhossati.",
  "an8.29:20.1": "Ye ca laddhā manussattaṃ,",
  "an8.29:20.2": "saddhamme suppavedite;",
  "an8.29:20.3": "Akaṃsu satthu vacanaṃ,",
  "an8.29:20.4": "karissanti karonti vā.",
  "an8.29:21.1": "Khaṇaṃ paccaviduṃ loke,",
  "an8.29:21.2": "brahmacariyaṃ anuttaraṃ;",
  "an8.29:21.3": "Ye maggaṃ paṭipajjiṃsu,",
  "an8.29:21.4": "tathāgatappaveditaṃ.",
  "an8.29:22.1": "Ye saṃvarā cakkhumatā,",
  "an8.29:22.2": "desitādiccabandhunā;",
  "an8.29:22.3": "<span class=\\\"var\\\" title=\\\"tesaṃ (mr)\\\" id=\\\"note113\\\">Tesu</span> gutto sadā sato,",
  "an8.29:22.4": "vihare anavassuto.",
  "an8.29:23.1": "Sabbe anusaye chetvā,",
  "an8.29:23.2": "māradheyyaparānuge;",
  "an8.29:23.3": "Te ve <span class=\\\"var\\\" title=\\\"pāragatā (bj, s1-3, pts1)\\\" id=\\\"note114\\\">pāraṅgatā</span> loke,",
  "an8.29:23.4": "ye pattā āsavakkhayan”ti.",
  "an8.29:24.1": "Navamaṃ."
}