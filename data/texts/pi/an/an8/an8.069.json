{
  "_markup_path": "markup/an/an08/an8.069.html",
  "_alt_strings": [
    "en/sujato/an/an08/an8.069.json"
  ],
  "an8.69:1.1": "Aṅguttara Nikāya 8",
  "an8.69:2.1": "7. Bhūmicālavagga",
  "an8.69:3.1": "<span class=\\\"var\\\" title=\\\"parisasuttaṃ (bj)\\\" id=\\\"note250\\\">69. Parisāsutta</span>",
  "an8.69:4.1": "“Aṭṭhimā, bhikkhave, parisā.",
  "an8.69:4.2": "Katamā aṭṭha?",
  "an8.69:4.3": "Khattiyaparisā, brāhmaṇaparisā, gahapatiparisā, samaṇaparisā, cātumahārājikaparisā, tāvatiṃsaparisā, māraparisā, brahmaparisā.",
  "an8.69:4.4": "Abhijānāmi kho panāhaṃ, bhikkhave, anekasataṃ khattiyaparisaṃ upasaṅkamitā.",
  "an8.69:4.5": "Tatrapi mayā sannisinnapubbañceva sallapitapubbañca sākacchā ca samāpannapubbā.",
  "an8.69:4.6": "Tattha yādisako tesaṃ vaṇṇo hoti tādisako mayhaṃ vaṇṇo hoti, yādisako tesaṃ saro hoti tādisako mayhaṃ saro hoti.",
  "an8.69:4.7": "Dhammiyā ca kathāya sandassemi samādapemi samuttejemi sampahaṃsemi.",
  "an8.69:4.8": "Bhāsamānañca maṃ na jānanti:",
  "an8.69:4.9": "‘ko nu kho ayaṃ bhāsati devo vā manusso vā’ti.",
  "an8.69:4.10": "Dhammiyā kathāya sandassetvā samādapetvā samuttejetvā sampahaṃsetvā antaradhāyāmi.",
  "an8.69:4.11": "Antarahitañca maṃ na jānanti:",
  "an8.69:4.12": "‘ko nu kho ayaṃ antarahito devo vā manusso vā’ti.",
  "an8.69:5.1": "Abhijānāmi kho panāhaṃ, bhikkhave, anekasataṃ brāhmaṇaparisaṃ … pe …",
  "an8.69:5.2": "gahapatiparisaṃ …",
  "an8.69:5.3": "samaṇaparisaṃ …",
  "an8.69:5.4": "cātumahārājikaparisaṃ …",
  "an8.69:5.5": "tāvatiṃsaparisaṃ …",
  "an8.69:5.6": "māraparisaṃ …",
  "an8.69:5.7": "brahmaparisaṃ upasaṅkamitā.",
  "an8.69:5.8": "Tatrapi mayā sannisinnapubbañceva sallapitapubbañca sākacchā ca samāpannapubbā.",
  "an8.69:5.9": "Tattha yādisako tesaṃ vaṇṇo hoti tādisako mayhaṃ vaṇṇo hoti, yādisako tesaṃ saro hoti tādisako mayhaṃ saro hoti.",
  "an8.69:5.10": "Dhammiyā ca kathāya sandassemi samādapemi samuttejemi sampahaṃsemi.",
  "an8.69:5.11": "Bhāsamānañca maṃ na jānanti:",
  "an8.69:5.12": "‘ko nu kho ayaṃ bhāsati devo vā manusso vā’ti.",
  "an8.69:5.13": "Dhammiyā kathāya sandassetvā samādapetvā samuttejetvā sampahaṃsetvā antaradhāyāmi.",
  "an8.69:5.14": "Antarahitañca maṃ na jānanti:",
  "an8.69:5.15": "‘ko nu kho ayaṃ antarahito devo vā manusso vā’ti.",
  "an8.69:5.16": "Imā kho, bhikkhave, aṭṭha parisā”ti.",
  "an8.69:6.1": "Navamaṃ."
}