{
  "_markup_path": "markup/an/an08/an8.046.html",
  "_alt_strings": [
    "en/sujato/an/an08/an8.046.json"
  ],
  "an8.46:1.1": "Aṅguttara Nikāya 8",
  "an8.46:2.1": "5. Uposathavagga",
  "an8.46:3.1": "<span class=\\\"var\\\" title=\\\"anuruddhamanāpakāyikasuttaṃ (bj)\\\" id=\\\"note172\\\">46. Anuruddhasutta</span>",
  "an8.46:4.1": "Ekaṃ samayaṃ bhagavā kosambiyaṃ viharati ghositārāme.",
  "an8.46:4.2": "Tena kho pana samayena āyasmā anuruddho divāvihāraṃ gato hoti paṭisallīno.",
  "an8.46:4.3": "Atha kho sambahulā manāpakāyikā devatā yenāyasmā anuruddho tenupasaṅkamiṃsu;",
  "an8.46:4.4": "upasaṅkamitvā āyasmantaṃ anuruddhaṃ abhivādetvā ekamantaṃ aṭṭhaṃsu.",
  "an8.46:4.5": "Ekamantaṃ ṭhitā kho tā devatā āyasmantaṃ anuruddhaṃ etadavocuṃ:",
  "an8.46:4.6": "“mayaṃ, bhante anuruddha, manāpakāyikā nāma devatā tīsu ṭhānesu issariyaṃ kārema vasaṃ vattema.",
  "an8.46:4.7": "Mayaṃ, bhante anuruddha, yādisakaṃ vaṇṇaṃ ākaṅkhāma tādisakaṃ vaṇṇaṃ ṭhānaso paṭilabhāma;",
  "an8.46:4.8": "yādisakaṃ saraṃ ākaṅkhāma tādisakaṃ saraṃ ṭhānaso paṭilabhāma;",
  "an8.46:4.9": "yādisakaṃ sukhaṃ ākaṅkhāma tādisakaṃ sukhaṃ ṭhānaso paṭilabhāma.",
  "an8.46:4.10": "Mayaṃ, bhante anuruddha, manāpakāyikā nāma devatā imesu tīsu ṭhānesu issariyaṃ kārema vasaṃ vattemā”ti.",
  "an8.46:5.1": "Atha kho āyasmato anuruddhassa etadahosi:",
  "an8.46:5.2": "“aho vatimā devatā sabbāva nīlā assu nīlavaṇṇā nīlavatthā nīlālaṅkārā”ti.",
  "an8.46:5.3": "Atha kho tā devatā āyasmato anuruddhassa cittamaññāya sabbāva nīlā ahesuṃ nīlavaṇṇā nīlavatthā nīlālaṅkārā.",
  "an8.46:6.1": "Atha kho āyasmato anuruddhassa etadahosi:",
  "an8.46:6.2": "“aho vatimā devatā sabbāva pītā assu … pe …",
  "an8.46:6.3": "sabbāva lohitakā assu …",
  "an8.46:6.4": "sabbāva odātā assu odātavaṇṇā odātavatthā odātālaṅkārā”ti.",
  "an8.46:6.5": "Atha kho tā devatā āyasmato anuruddhassa cittamaññāya sabbāva odātā ahesuṃ odātavaṇṇā odātavatthā odātālaṅkārā.",
  "an8.46:7.1": "Atha kho tā devatā ekā <span class=\\\"var\\\" title=\\\"ekāva (s1-3, pts1)\\\" id=\\\"note173\\\">ca</span> gāyi ekā <span class=\\\"var\\\" title=\\\"ekāva (s1-3, pts1)\\\" id=\\\"note174\\\">ca</span> <span class=\\\"var\\\" title=\\\"ekāva (s1-3, pts1)\\\" id=\\\"note175\\\">nacci ekā ca</span> accharaṃ vādesi.",
  "an8.46:7.2": "Seyyathāpi nāma pañcaṅgikassa <span class=\\\"var\\\" title=\\\"turiyassa (bj, s1-3, pts1)\\\" id=\\\"note176\\\">tūriyassa</span> suvinītassa suppaṭipatāḷitassa kusalehi susamannāhatassa saddo hoti vaggu ca rajanīyo ca kamanīyo ca pemanīyo ca madanīyo ca;",
  "an8.46:7.3": "evamevaṃ tāsaṃ devatānaṃ alaṅkārānaṃ saddo hoti vaggu ca rajanīyo ca kamanīyo ca pemanīyo ca madanīyo ca.",
  "an8.46:7.4": "Atha kho āyasmā anuruddho indriyāni okkhipi.",
  "an8.46:8.1": "Atha kho tā devatā “<span class=\\\"var\\\" title=\\\"na kho ayyo (bj)\\\" id=\\\"note177\\\">na khvayyo</span> anuruddho <span class=\\\"var\\\" title=\\\"sādīyatīti (bj) | sādayatīti (saddanīti dhātumālā)\\\" id=\\\"note178\\\">sādiyatī”ti</span> tatthevantaradhāyiṃsu.",
  "an8.46:8.2": "Atha kho āyasmā anuruddho sāyanhasamayaṃ paṭisallānā vuṭṭhito yena bhagavā tenupasaṅkami;",
  "an8.46:8.3": "upasaṅkamitvā bhagavantaṃ abhivādetvā ekamantaṃ nisīdi.",
  "an8.46:8.4": "Ekamantaṃ nisinno kho āyasmā anuruddho bhagavantaṃ etadavoca:",
  "an8.46:9.1": "“Idhāhaṃ, bhante, divāvihāraṃ gato homi paṭisallīno.",
  "an8.46:9.2": "Atha kho, bhante, sambahulā manāpakāyikā devatā yenāhaṃ tenupasaṅkamiṃsu;",
  "an8.46:9.3": "upasaṅkamitvā maṃ abhivādetvā ekamantaṃ aṭṭhaṃsu.",
  "an8.46:9.4": "Ekamantaṃ ṭhitā kho, bhante, tā devatā maṃ etadavocuṃ:",
  "an8.46:9.5": "‘mayaṃ, bhante anuruddha, manāpakāyikā nāma devatā tīsu ṭhānesu issariyaṃ kārema vasaṃ vattema.",
  "an8.46:9.6": "Mayaṃ, bhante anuruddha, yādisakaṃ vaṇṇaṃ ākaṅkhāma tādisakaṃ vaṇṇaṃ ṭhānaso paṭilabhāma;",
  "an8.46:9.7": "yādisakaṃ saraṃ ākaṅkhāma tādisakaṃ saraṃ ṭhānaso paṭilabhāma;",
  "an8.46:9.8": "yādisakaṃ sukhaṃ ākaṅkhāma tādisakaṃ sukhaṃ ṭhānaso paṭilabhāma.",
  "an8.46:9.9": "Mayaṃ, bhante anuruddha, manāpakāyikā nāma devatā imesu tīsu ṭhānesu issariyaṃ kārema vasaṃ vattemā’ti.",
  "an8.46:9.10": "Tassa mayhaṃ, bhante, etadahosi:",
  "an8.46:9.11": "‘aho vatimā devatā sabbāva nīlā assu nīlavaṇṇā nīlavatthā nīlālaṅkārā’ti.",
  "an8.46:9.12": "Atha kho, bhante, tā devatā mama cittamaññāya sabbāva nīlā ahesuṃ nīlavaṇṇā nīlavatthā nīlālaṅkārā.",
  "an8.46:10.1": "Tassa mayhaṃ, bhante, etadahosi:",
  "an8.46:10.2": "‘aho vatimā devatā sabbāva pītā assu … pe …",
  "an8.46:10.3": "sabbāva lohitakā assu … pe …",
  "an8.46:10.4": "sabbāva odātā assu odātavaṇṇā odātavatthā odātālaṅkārā’ti.",
  "an8.46:10.5": "Atha kho, bhante, tā devatā mama cittamaññāya sabbāva odātā ahesuṃ odātavaṇṇā odātavatthā odātālaṅkārā.",
  "an8.46:11.1": "Atha kho, bhante, tā devatā ekā ca gāyi ekā ca nacci ekā ca accharaṃ vādesi.",
  "an8.46:11.2": "Seyyathāpi nāma pañcaṅgikassa tūriyassa suvinītassa suppaṭipatāḷitassa kusalehi susamannāhatassa saddo hoti vaggu ca rajanīyo ca kamanīyo ca pemanīyo ca madanīyo ca;",
  "an8.46:11.3": "evamevaṃ tāsaṃ devatānaṃ alaṅkārānaṃ saddo hoti vaggu ca rajanīyo ca kamanīyo ca pemanīyo ca madanīyo ca.",
  "an8.46:11.4": "Atha khvāhaṃ, bhante, indriyāni okkhipi.",
  "an8.46:12.1": "Atha kho, bhante, tā devatā ‘na khvayyo anuruddho sādiyatī’ti tatthevantaradhāyiṃsu.",
  "an8.46:12.2": "Katihi nu kho, bhante, dhammehi samannāgato mātugāmo kāyassa bhedā paraṃ maraṇā manāpakāyikānaṃ devānaṃ sahabyataṃ upapajjatī”ti?",
  "an8.46:13.1": "“Aṭṭhahi kho, anuruddha, dhammehi samannāgato mātugāmo kāyassa bhedā paraṃ maraṇā manāpakāyikānaṃ devānaṃ sahabyataṃ upapajjati.",
  "an8.46:13.2": "Katamehi aṭṭhahi?",
  "an8.46:13.3": "Idha, anuruddha, mātugāmo yassa mātāpitaro bhattuno denti atthakāmā hitesino anukampakā anukampaṃ upādāya tassa hoti pubbuṭṭhāyinī pacchānipātinī kiṅkārapaṭissāvinī manāpacārinī piyavādinī. <span class=\\\"brnum\\\">(1)</span>",
  "an8.46:14.1": "Ye te bhattu <span class=\\\"var\\\" title=\\\"guruno (mr)\\\" id=\\\"note179\\\">garuno</span> honti—",
  "an8.46:14.2": "mātāti vā pitāti vā samaṇabrāhmaṇāti vā—",
  "an8.46:14.3": "te sakkaroti, <span class=\\\"var\\\" title=\\\"garukaroti (bj, s1-3, pts1)\\\" id=\\\"note180\\\">garuṃ karoti</span>, māneti, pūjeti, abbhāgate ca āsanodakena paṭipūjeti. <span class=\\\"brnum\\\">(2)</span>",
  "an8.46:15.1": "Ye te bhattu abbhantarā kammantā—",
  "an8.46:15.2": "uṇṇāti vā kappāsāti vā—",
  "an8.46:15.3": "tattha dakkhā hoti analasā <span class=\\\"var\\\" title=\\\"tatrūpāyāya (bj)\\\" id=\\\"note181\\\">tatrupāyāya</span> vīmaṃsāya samannāgatā alaṃ kātuṃ alaṃ saṃvidhātuṃ. <span class=\\\"brnum\\\">(3)</span>",
  "an8.46:16.1": "Yo so bhattu abbhantaro antojano—",
  "an8.46:16.2": "dāsāti vā pessāti vā kammakarāti vā—",
  "an8.46:16.3": "tesaṃ katañca katato jānāti akatañca akatato jānāti, gilānakānañca balābalaṃ jānāti khādanīyaṃ bhojanīyañcassa <span class=\\\"var\\\" title=\\\"paccayena (s1, s2) | paccayaṃsena (s3) | paccattaṃsena (mr)\\\" id=\\\"note182\\\">paccaṃsena</span> saṃvibhajati. <span class=\\\"brnum\\\">(4)</span>",
  "an8.46:17.1": "Yaṃ bhattu āharati dhanaṃ vā dhaññaṃ vā jātarūpaṃ vā taṃ ārakkhena guttiyā sampādeti, tattha ca hoti adhuttī athenī asoṇḍī avināsikā. <span class=\\\"brnum\\\">(5)</span>",
  "an8.46:18.1": "Upāsikā kho pana hoti buddhaṃ saraṇaṃ gatā dhammaṃ saraṇaṃ gatā saṅghaṃ saraṇaṃ gatā. <span class=\\\"brnum\\\">(6)</span>",
  "an8.46:19.1": "Sīlavatī kho pana hoti—",
  "an8.46:19.2": "pāṇātipātā paṭiviratā, adinnādānā paṭiviratā, kāmesumicchācārā paṭiviratā, musāvādā paṭiviratā, surāmerayamajjapamādaṭṭhānā paṭiviratā. <span class=\\\"brnum\\\">(7)</span>",
  "an8.46:20.1": "Cāgavatī kho pana hoti.",
  "an8.46:20.2": "Vigatamalamaccherena cetasā agāraṃ ajjhāvasati <span class=\\\"var\\\" title=\\\"muttacāgī (s1-3)\\\" id=\\\"note183\\\">muttacāgā</span> <span class=\\\"var\\\" title=\\\"payatapāṇi (bj) | payatapāṇī (s1-3, pts1, mr)\\\" id=\\\"note184\\\">payatapāṇinī</span> vossaggaratā yācayogā dānasaṃvibhāgaratā. <span class=\\\"brnum\\\">(8)</span>",
  "an8.46:21.1": "Imehi kho, anuruddha, aṭṭhahi dhammehi samannāgato mātugāmo kāyassa bhedā paraṃ maraṇā manāpakāyikānaṃ devānaṃ sahabyataṃ upapajjatīti.",
  "an8.46:22.1": "Yo naṃ bharati sabbadā,",
  "an8.46:22.2": "niccaṃ ātāpi ussuko;",
  "an8.46:22.3": "<span class=\\\"var\\\" title=\\\"taṃ sabbakāmaharaṃ (s1-3, pts1) sabbakāmaharaṃ (^an5.33#1 [33. Uggahasutta])\\\" id=\\\"note185\\\">Taṃ sabbakāmadaṃ</span> posaṃ,",
  "an8.46:22.4": "bhattāraṃ nātimaññati.",
  "an8.46:23.1": "Na cāpi sotthi bhattāraṃ,",
  "an8.46:23.2": "issāvādena rosaye;",
  "an8.46:23.3": "Bhattu ca garuno sabbe,",
  "an8.46:23.4": "paṭipūjeti paṇḍitā.",
  "an8.46:24.1": "<span class=\\\"var\\\" title=\\\"uṭṭhāyikā (mr)\\\" id=\\\"note186\\\">Uṭṭhāhikā</span> analasā,",
  "an8.46:24.2": "saṅgahitaparijjanā;",
  "an8.46:24.3": "Bhattu manāpaṃ carati,",
  "an8.46:24.4": "sambhataṃ anurakkhati.",
  "an8.46:25.1": "Yā evaṃ vattati nārī,",
  "an8.46:25.2": "bhattu chandavasānugā;",
  "an8.46:25.3": "<span class=\\\"var\\\" title=\\\"manāpakāyikā (si, mr)\\\" id=\\\"note187\\\">Manāpā nāma te</span> devā,",
  "an8.46:25.4": "yattha sā upapajjatī”ti.",
  "an8.46:26.1": "Chaṭṭhaṃ."
}