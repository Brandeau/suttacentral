{
  "_markup_path": "markup/an/an08/an8.048.html",
  "_alt_strings": [
    "en/sujato/an/an08/an8.048.json"
  ],
  "an8.48:1.1": "Aṅguttara Nikāya 8",
  "an8.48:2.1": "5. Uposathavagga",
  "an8.48:3.1": "<span class=\\\"var\\\" title=\\\"nakulamātumanāpakāyikasuttaṃ (bj)\\\" id=\\\"note190\\\">48. Nakulamātāsutta</span>",
  "an8.48:4.1": "Ekaṃ samayaṃ bhagavā bhaggesu viharati <span class=\\\"var\\\" title=\\\"suṃsumāragire (bj, s1-3, pts1)\\\" id=\\\"note191\\\">susumāragire</span> bhesakaḷāvane migadāye.",
  "an8.48:4.2": "Atha kho nakulamātā gahapatānī yena bhagavā tenupasaṅkami;",
  "an8.48:4.3": "upasaṅkamitvā … pe ….",
  "an8.48:4.4": "Ekamantaṃ nisinnaṃ kho nakulamātaraṃ gahapatāniṃ bhagavā etadavoca:",
  "an8.48:5.1": "“Aṭṭhahi kho, nakulamāte, dhammehi samannāgato mātugāmo kāyassa bhedā paraṃ maraṇā manāpakāyikānaṃ devānaṃ sahabyataṃ upapajjati.",
  "an8.48:5.2": "Katamehi aṭṭhahi?",
  "an8.48:5.3": "Idha, nakulamāte, mātugāmo yassa mātāpitaro bhattuno denti atthakāmā hitesino anukampakā anukampaṃ upādāya tassa hoti pubbuṭṭhāyinī pacchānipātinī kiṅkārapaṭissāvinī manāpacārinī piyavādinī. <span class=\\\"brnum\\\">(1)</span>",
  "an8.48:6.1": "Ye te bhattu garuno honti—",
  "an8.48:6.2": "mātāti vā pitāti vā samaṇabrāhmaṇāti vā—",
  "an8.48:6.3": "te sakkaroti garuṃ karoti māneti pūjeti, abbhāgate ca āsanodakena paṭipūjeti. <span class=\\\"brnum\\\">(2)</span>",
  "an8.48:7.1": "Ye te bhattu abbhantarā kammantā—",
  "an8.48:7.2": "uṇṇāti vā kappāsāti vā—",
  "an8.48:7.3": "tattha dakkhā hoti analasā tatrupāyāya vīmaṃsāya samannāgatā alaṃ kātuṃ alaṃ saṃvidhātuṃ. <span class=\\\"brnum\\\">(3)</span>",
  "an8.48:8.1": "Yo so bhattu abbhantaro antojano—",
  "an8.48:8.2": "dāsāti vā pessāti vā kammakarāti vā—",
  "an8.48:8.3": "tesaṃ katañca katato jānāti akatañca akatato jānāti, gilānakānañca balābalaṃ jānāti khādanīyaṃ bhojanīyañcassa paccaṃsena saṃvibhajati. <span class=\\\"brnum\\\">(4)</span>",
  "an8.48:9.1": "Yaṃ bhattā āharati dhanaṃ vā dhaññaṃ vā rajataṃ vā jātarūpaṃ vā taṃ ārakkhena guttiyā sampādeti, tattha ca hoti adhuttī athenī asoṇḍī avināsikā. <span class=\\\"brnum\\\">(5)</span>",
  "an8.48:10.1": "Upāsikā kho pana hoti buddhaṃ saraṇaṃ gatā dhammaṃ saraṇaṃ gatā saṅghaṃ saraṇaṃ gatā. <span class=\\\"brnum\\\">(6)</span>",
  "an8.48:11.1": "Sīlavatī kho pana hoti—",
  "an8.48:11.2": "pāṇātipātā paṭiviratā … pe …",
  "an8.48:11.3": "surāmerayamajjapamādaṭṭhānā paṭiviratā … pe ….",
  "an8.48:11.4": "<span class=\\\"brnum\\\">(7)</span>",
  "an8.48:12.1": "Cāgavatī kho pana hoti vigatamalamaccherena cetasā agāraṃ ajjhāvasati muttacāgā payatapāṇinī vossaggaratā yācayogā dānasaṃvibhāgaratā. <span class=\\\"brnum\\\">(8)</span>",
  "an8.48:13.1": "Imehi kho, nakulamāte, aṭṭhahi dhammehi samannāgato mātugāmo kāyassa bhedā paraṃ maraṇā manāpakāyikānaṃ devānaṃ sahabyataṃ upapajjatīti.",
  "an8.48:14.1": "Yo naṃ bharati sabbadā,",
  "an8.48:14.2": "niccaṃ ātāpi ussuko;",
  "an8.48:14.3": "Taṃ sabbakāmadaṃ posaṃ,",
  "an8.48:14.4": "bhattāraṃ nātimaññati.",
  "an8.48:15.1": "Na cāpi sotthi bhattāraṃ,",
  "an8.48:15.2": "issāvādena rosaye;",
  "an8.48:15.3": "Bhattu ca garuno sabbe,",
  "an8.48:15.4": "paṭipūjeti paṇḍitā.",
  "an8.48:16.1": "Uṭṭhāhikā analasā,",
  "an8.48:16.2": "saṅgahitaparijjanā;",
  "an8.48:16.3": "Bhattu manāpaṃ carati,",
  "an8.48:16.4": "sambhataṃ anurakkhati.",
  "an8.48:17.1": "Yā evaṃ vattati nārī,",
  "an8.48:17.2": "bhattu chandavasānugā;",
  "an8.48:17.3": "<span class=\\\"var\\\" title=\\\"manāpakāyikā (si, mr)\\\" id=\\\"note192\\\">Manāpā nāma te</span> devā,",
  "an8.48:17.4": "yattha sā upapajjatī”ti.",
  "an8.48:18.1": "Aṭṭhamaṃ."
}