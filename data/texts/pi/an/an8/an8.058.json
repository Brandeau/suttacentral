{
  "_markup_path": "markup/an/an08/an8.058.html",
  "_alt_strings": [
    "en/sujato/an/an08/an8.058.json"
  ],
  "an8.58:1.1": "Aṅguttara Nikāya 8",
  "an8.58:2.1": "6. Gotamīvagga",
  "an8.58:3.1": "58. Dutiyaāhuneyyasutta",
  "an8.58:4.1": "“Aṭṭhahi, bhikkhave, dhammehi samannāgato bhikkhu āhuneyyo hoti … pe …",
  "an8.58:4.2": "anuttaraṃ puññakkhettaṃ lokassa.",
  "an8.58:4.3": "Katamehi aṭṭhahi?",
  "an8.58:4.4": "Idha, bhikkhave, bhikkhu sīlavā hoti … pe …",
  "an8.58:4.5": "samādāya sikkhati sikkhāpadesu;",
  "an8.58:4.6": "bahussuto hoti … pe …",
  "an8.58:4.7": "diṭṭhiyā suppaṭividdhā;",
  "an8.58:4.8": "āraddhavīriyo viharati thāmavā daḷhaparakkamo anikkhittadhuro kusalesu dhammesu;",
  "an8.58:4.9": "āraññiko hoti pantasenāsano;",
  "an8.58:4.10": "aratiratisaho hoti, uppannaṃ aratiṃ abhibhuyya abhibhuyya viharati;",
  "an8.58:4.11": "bhayabheravasaho hoti, uppannaṃ bhayabheravaṃ abhibhuyya abhibhuyya viharati;",
  "an8.58:4.12": "catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī;",
  "an8.58:4.13": "āsavānaṃ khayā … pe …",
  "an8.58:4.14": "sacchikatvā upasampajja viharati.",
  "an8.58:4.15": "Imehi kho, bhikkhave, aṭṭhahi dhammehi samannāgato bhikkhu āhuneyyo … pe …",
  "an8.58:4.16": "anuttaraṃ puññakkhettaṃ lokassā”ti.",
  "an8.58:5.1": "Aṭṭhamaṃ."
}