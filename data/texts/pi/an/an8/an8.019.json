{
  "_markup_path": "markup/an/an08/an8.019.html",
  "_alt_strings": [
    "en/sujato/an/an08/an8.019.json"
  ],
  "an8.19:1.1": "Aṅguttara Nikāya 8",
  "an8.19:2.1": "2. Mahāvagga",
  "an8.19:3.1": "19. Pahārādasutta",
  "an8.19:4.1": "Ekaṃ samayaṃ bhagavā verañjāyaṃ viharati naḷerupucimandamūle.",
  "an8.19:4.2": "Atha kho pahārādo asurindo yena bhagavā tenupasaṅkami;",
  "an8.19:4.3": "upasaṅkamitvā bhagavantaṃ abhivādetvā ekamantaṃ aṭṭhāsi.",
  "an8.19:4.4": "Ekamantaṃ ṭhitaṃ kho pahārādaṃ asurindaṃ bhagavā etadavoca:",
  "an8.19:5.1": "<span class=\\\"cross\\\" title=\\\"^pi-tv-kd19#6 [Pātimokkhaṭṭhapanakkhandhaka/ Mahāsamuddeaṭṭhacchariya]\\\" id=\\\"note75\\\">*</span> <a class=\\\"sc\\\" id=\\\"2\\\"></a><a class=\\\"pts\\\" id=\\\"pts4.198\\\"></a>“<span class=\\\"var\\\" title=\\\"kiṃ (mr)\\\" id=\\\"note76\\\">Api</span> pana, pahārāda, asurā mahāsamudde abhiramantī”ti?",
  "an8.19:5.2": "“Abhiramanti, bhante, asurā mahāsamudde”ti.",
  "an8.19:5.3": "“Kati pana, pahārāda, mahāsamudde acchariyā <span class=\\\"var\\\" title=\\\"abbhutadhammā (s1-3, mr)\\\" id=\\\"note77\\\">abbhutā dhammā</span>, ye disvā disvā asurā mahāsamudde abhiramantī”ti?",
  "an8.19:5.4": "“Aṭṭha, bhante, mahāsamudde acchariyā abbhutā dhammā, ye disvā disvā asurā mahāsamudde abhiramanti.",
  "an8.19:5.5": "Katame aṭṭha?",
  "an8.19:5.6": "Mahāsamuddo, bhante, anupubbaninno anupubbapoṇo anupubbapabbhāro, na āyatakeneva papāto.",
  "an8.19:5.7": "Yampi, bhante, mahāsamuddo anupubbaninno anupubbapoṇo anupubbapabbhāro, na āyatakeneva papāto;",
  "an8.19:5.8": "ayaṃ, bhante, mahāsamudde paṭhamo acchariyo abbhuto dhammo, yaṃ disvā disvā asurā mahāsamudde abhiramanti. <span class=\\\"brnum\\\">(1)</span>",
  "an8.19:6.1": "Puna caparaṃ, bhante, mahāsamuddo ṭhitadhammo velaṃ nātivattati.",
  "an8.19:6.2": "Yampi, bhante, mahāsamuddo ṭhitadhammo velaṃ nātivattati;",
  "an8.19:6.3": "<span class=\\\"var\\\" title=\\\"ayampi (mr)\\\" id=\\\"note78\\\">ayaṃ</span>, bhante, mahāsamudde dutiyo acchariyo abbhuto dhammo yaṃ disvā disvā asurā mahāsamudde abhiramanti. <span class=\\\"brnum\\\">(2)</span>",
  "an8.19:7.1": "Puna caparaṃ, bhante, mahāsamuddo na matena kuṇapena <span class=\\\"var\\\" title=\\\"saṃvattati (s1-3)\\\" id=\\\"note79\\\">saṃvasati</span>.",
  "an8.19:7.2": "Yaṃ hoti mahāsamudde mataṃ kuṇapaṃ, taṃ <span class=\\\"var\\\" title=\\\"khippaṃyeva (bj) | khippaṃeva (pts1) | khippaññeva (^pi-tv-kd19#6 [Pātimokkhaṭṭhapanakkhandhaka/ Mahāsamuddeaṭṭhacchariya])\\\" id=\\\"note80\\\">khippameva</span> tīraṃ vāheti, thalaṃ ussāreti.",
  "an8.19:7.3": "Yampi, bhante, mahāsamuddo na matena kuṇapena saṃvasati, yaṃ hoti mahāsamudde mataṃ kuṇapaṃ, taṃ khippameva tīraṃ vāheti, thalaṃ ussāreti;",
  "an8.19:7.4": "ayaṃ, bhante, mahāsamudde tatiyo acchariyo abbhuto dhammo, yaṃ disvā disvā asurā mahāsamudde abhiramanti. <span class=\\\"brnum\\\">(3)</span>",
  "an8.19:8.1": "Puna caparaṃ, bhante, yā kāci mahānadiyo, seyyathidaṃ—",
  "an8.19:8.2": "gaṅgā yamunā aciravatī sarabhū mahī, tā mahāsamuddaṃ <span class=\\\"var\\\" title=\\\"pattā (mr, ^pi-tv-kd19#6 [Pātimokkhaṭṭhapanakkhandhaka/ Mahāsamuddeaṭṭhacchariya])\\\" id=\\\"note81\\\">patvā</span> jahanti purimāni nāmagottāni, ‘mahāsamuddo’ tveva saṅkhaṃ gacchanti.",
  "an8.19:8.3": "Yampi, bhante, yā kāci mahānadiyo, seyyathidaṃ—",
  "an8.19:8.4": "gaṅgā yamunā aciravatī sarabhū mahī, tā mahāsamuddaṃ patvā jahanti purimāni nāmagottāni, ‘mahāsamuddo’ tveva saṅkhaṃ gacchanti;",
  "an8.19:8.5": "ayaṃ, bhante, mahāsamudde catuttho acchariyo abbhuto dhammo, yaṃ disvā disvā asurā mahāsamudde abhiramanti. <span class=\\\"brnum\\\">(4)</span>",
  "an8.19:9.1": "Puna caparaṃ, <span class=\\\"var\\\" title=\\\"yā kāci (s1-3, pts1, mr)\\\" id=\\\"note82\\\">bhante, yā ca</span> loke savantiyo mahāsamuddaṃ appenti yā ca antalikkhā dhārā papatanti, na tena mahāsamuddassa ūnattaṃ vā pūrattaṃ vā paññāyati.",
  "an8.19:9.2": "Yampi, bhante, yā ca loke savantiyo mahāsamuddaṃ appenti yā ca antalikkhā dhārā papatanti, na tena mahāsamuddassa ūnattaṃ vā pūrattaṃ vā paññāyati;",
  "an8.19:9.3": "ayaṃ, bhante, mahāsamudde pañcamo acchariyo abbhuto dhammo, yaṃ disvā disvā asurā mahāsamudde abhiramanti. <span class=\\\"brnum\\\">(5)</span>",
  "an8.19:10.1": "Puna caparaṃ, bhante, mahāsamuddo ekaraso loṇaraso.",
  "an8.19:10.2": "Yampi, bhante, mahāsamuddo ekaraso loṇaraso;",
  "an8.19:10.3": "ayaṃ, bhante, mahāsamudde chaṭṭho acchariyo abbhuto dhammo, yaṃ disvā disvā asurā mahāsamudde abhiramanti. <span class=\\\"brnum\\\">(6)</span>",
  "an8.19:11.1": "Puna caparaṃ, bhante, mahāsamuddo <span class=\\\"var\\\" title=\\\"pahūtaratano (mr)\\\" id=\\\"note83\\\">bahuratano</span> anekaratano.",
  "an8.19:11.2": "Tatrimāni ratanāni, seyyathidaṃ—",
  "an8.19:11.3": "muttā maṇi veḷuriyo saṅkho silā pavāḷaṃ rajataṃ jātarūpaṃ lohitako masāragallaṃ.",
  "an8.19:11.4": "Yampi, bhante, mahāsamuddo bahuratano anekaratano;",
  "an8.19:11.5": "tatrimāni ratanāni, seyyathidaṃ—",
  "an8.19:11.6": "muttā maṇi veḷuriyo saṅkho silā pavāḷaṃ rajataṃ jātarūpaṃ lohitako masāragallaṃ;",
  "an8.19:11.7": "ayaṃ, bhante, mahāsamudde sattamo acchariyo abbhuto dhammo, yaṃ disvā disvā asurā mahāsamudde abhiramanti. <span class=\\\"brnum\\\">(7)</span>",
  "an8.19:12.1": "Puna caparaṃ, bhante, mahāsamuddo mahataṃ bhūtānaṃ āvāso.",
  "an8.19:12.2": "<span class=\\\"var\\\" title=\\\"timi timiṅgalā timirapiṅgalā (bj) | timitimiṅgalā timiramiṅgalā (s1-3, pts1) | timi timiṅgalo timitimiṅgalo ()\\\" id=\\\"note84\\\">Tatrime bhūtā—",
  "an8.19:12.3": "timi timiṅgalo timirapiṅgalo</span> asurā nāgā gandhabbā.",
  "an8.19:12.4": "Santi mahāsamudde yojanasatikāpi attabhāvā, dviyojanasatikāpi attabhāvā, tiyojanasatikāpi attabhāvā, catuyojanasatikāpi attabhāvā, pañcayojanasatikāpi attabhāvā.",
  "an8.19:12.5": "Yampi, bhante, mahāsamuddo mahataṃ bhūtānaṃ āvāso;",
  "an8.19:12.6": "tatrime bhūtā—",
  "an8.19:12.7": "timi timiṅgalo timirapiṅgalo asurā nāgā gandhabbā;",
  "an8.19:12.8": "santi mahāsamudde yojanasatikāpi attabhāvā … pe …",
  "an8.19:12.9": "tiyojana …",
  "an8.19:12.10": "catuyojana …",
  "an8.19:12.11": "pañcayojanasatikāpi attabhāvā;",
  "an8.19:12.12": "ayaṃ, bhante, mahāsamudde aṭṭhamo acchariyo abbhuto dhammo, yaṃ disvā disvā asurā mahāsamudde abhiramanti.",
  "an8.19:12.13": "Ime kho, bhante, mahāsamudde aṭṭha acchariyā abbhutā dhammā, ye disvā disvā asurā mahāsamudde abhiramantīti. <span class=\\\"brnum\\\">(8)</span>",
  "an8.19:13.1": "Api pana, bhante, bhikkhū imasmiṃ dhammavinaye abhiramantī”ti?",
  "an8.19:13.2": "“Abhiramanti, pahārāda, bhikkhū imasmiṃ dhammavinaye”ti.",
  "an8.19:13.3": "“Kati pana, bhante, imasmiṃ dhammavinaye acchariyā abbhutā dhammā, ye disvā disvā bhikkhū imasmiṃ dhammavinaye abhiramantī”ti?",
  "an8.19:13.4": "“Aṭṭha, pahārāda, imasmiṃ dhammavinaye acchariyā abbhutā dhammā, ye disvā disvā bhikkhū imasmiṃ dhammavinaye abhiramanti.",
  "an8.19:13.5": "Katame aṭṭha?",
  "an8.19:13.6": "Seyyathāpi, pahārāda, mahāsamuddo anupubbaninno anupubbapoṇo anupubbapabbhāro, na āyatakeneva papāto;",
  "an8.19:13.7": "evamevaṃ kho, pahārāda, imasmiṃ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho.",
  "an8.19:13.8": "Yampi, pahārāda, imasmiṃ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho;",
  "an8.19:13.9": "ayaṃ, pahārāda, imasmiṃ dhammavinaye paṭhamo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. <span class=\\\"brnum\\\">(1)</span>",
  "an8.19:14.1": "<span class=\\\"cross\\\" title=\\\"^pi-tv-kd19#15 [Pātimokkhaṭṭhapanakkhandhaka/ Imasmiṃdhammavinayeaṭṭhacchariya] | ^ud5.5#1 [Uposathasutta] | ^mi7.3.10#1 [Samuddaṅgapañha]\\\" id=\\\"note85\\\">*</span> <a class=\\\"sc\\\" id=\\\"11\\\"></a>Seyyathāpi, pahārāda, mahāsamuddo ṭhitadhammo velaṃ nātivattati;",
  "an8.19:14.2": "evamevaṃ kho, pahārāda, yaṃ mayā sāvakānaṃ sikkhāpadaṃ paññattaṃ taṃ mama sāvakā jīvitahetupi nātikkamanti.",
  "an8.19:14.3": "Yampi, pahārāda, mayā sāvakānaṃ sikkhāpadaṃ paññattaṃ taṃ mama sāvakā jīvitahetupi nātikkamanti;",
  "an8.19:14.4": "ayaṃ, pahārāda, imasmiṃ dhammavinaye dutiyo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. <span class=\\\"brnum\\\">(2)</span>",
  "an8.19:15.1": "Seyyathāpi, pahārāda, mahāsamuddo na matena kuṇapena saṃvasati.",
  "an8.19:15.2": "Yaṃ hoti mahāsamudde mataṃ kuṇapaṃ, taṃ khippameva tīraṃ vāheti thalaṃ ussāreti;",
  "an8.19:15.3": "evamevaṃ kho, pahārāda, yo so puggalo dussīlo pāpadhammo asucisaṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto, na tena saṅgho saṃvasati;",
  "an8.19:15.4": "khippameva naṃ sannipatitvā ukkhipati.",
  "an8.19:16.1": "Kiñcāpi so hoti majjhe bhikkhusaṅghassa sannisinno, atha kho so ārakāva saṅghamhā saṅgho ca tena.",
  "an8.19:16.2": "Yampi, pahārāda, yo so puggalo dussīlo pāpadhammo asucisaṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto, na tena saṅgho saṃvasati;",
  "an8.19:16.3": "khippameva naṃ sannipatitvā ukkhipati;",
  "an8.19:16.4": "kiñcāpi so hoti majjhe bhikkhusaṅghassa sannisinno, atha kho so ārakāva saṅghamhā saṅgho ca tena;",
  "an8.19:16.5": "ayaṃ, pahārāda, imasmiṃ dhammavinaye tatiyo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. <span class=\\\"brnum\\\">(3)</span>",
  "an8.19:17.1": "Seyyathāpi, pahārāda, yā kāci mahānadiyo, seyyathidaṃ—",
  "an8.19:17.2": "gaṅgā yamunā aciravatī sarabhū mahī, tā mahāsamuddaṃ patvā jahanti purimāni nāmagottāni, ‘mahāsamuddo’ tveva saṅkhaṃ gacchanti;",
  "an8.19:17.3": "evamevaṃ kho, pahārāda, cattārome vaṇṇā—",
  "an8.19:17.4": "khattiyā, brāhmaṇā, vessā, suddā, te tathāgatappavedite dhammavinaye agārasmā anagāriyaṃ pabbajitvā jahanti purimāni nāmagottāni, ‘<span class=\\\"var\\\" title=\\\"samaṇo sakyaputtiyotveva (s1-3, mr)\\\" id=\\\"note86\\\">samaṇā sakyaputtiyā’ tveva</span> saṅkhaṃ gacchanti.",
  "an8.19:17.5": "Yampi, pahārāda, cattārome vaṇṇā—",
  "an8.19:17.6": "khattiyā, brāhmaṇā, vessā, suddā, te tathāgatappavedite dhammavinaye agārasmā anagāriyaṃ pabbajitvā jahanti purimāni nāmagottāni, ‘samaṇā sakyaputtiyā’ tveva saṅkhaṃ gacchanti;",
  "an8.19:17.7": "ayaṃ, pahārāda, imasmiṃ dhammavinaye catuttho acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. <span class=\\\"brnum\\\">(4)</span>",
  "an8.19:18.1": "Seyyathāpi, pahārāda, yā ca loke savantiyo mahāsamuddaṃ appenti yā ca antalikkhā dhārā papatanti, na tena mahāsamuddassa ūnattaṃ vā pūrattaṃ vā paññāyati;",
  "an8.19:18.2": "evamevaṃ kho, pahārāda, bahū cepi bhikkhū anupādisesāya nibbānadhātuyā parinibbāyanti, na tena nibbānadhātuyā ūnattaṃ vā pūrattaṃ vā paññāyati.",
  "an8.19:18.3": "Yampi, pahārāda, bahū cepi bhikkhū anupādisesāya nibbānadhātuyā parinibbāyanti, na tena nibbānadhātuyā ūnattaṃ vā pūrattaṃ vā paññāyati;",
  "an8.19:18.4": "ayaṃ, pahārāda, imasmiṃ dhammavinaye pañcamo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. <span class=\\\"brnum\\\">(5)</span>",
  "an8.19:19.1": "Seyyathāpi, pahārāda, mahāsamuddo ekaraso loṇaraso;",
  "an8.19:19.2": "evamevaṃ kho, pahārāda, ayaṃ dhammavinayo ekaraso, vimuttiraso.",
  "an8.19:19.3": "Yampi, pahārāda, ayaṃ dhammavinayo ekaraso, vimuttiraso;",
  "an8.19:19.4": "ayaṃ, pahārāda, imasmiṃ dhammavinaye chaṭṭho acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. <span class=\\\"brnum\\\">(6)</span>",
  "an8.19:20.1": "Seyyathāpi, pahārāda, mahāsamuddo bahuratano anekaratano;",
  "an8.19:20.2": "tatrimāni ratanāni, seyyathidaṃ—",
  "an8.19:20.3": "muttā maṇi veḷuriyo saṅkho silā pavāḷaṃ rajataṃ jātarūpaṃ lohitako masāragallaṃ;",
  "an8.19:20.4": "evamevaṃ kho, pahārāda, ayaṃ dhammavinayo bahuratano anekaratano.",
  "an8.19:20.5": "Tatrimāni ratanāni, seyyathidaṃ—",
  "an8.19:20.6": "cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo.",
  "an8.19:20.7": "Yampi, pahārāda, ayaṃ dhammavinayo bahuratano anekaratano;",
  "an8.19:20.8": "tatrimāni ratanāni, seyyathidaṃ—",
  "an8.19:20.9": "cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo;",
  "an8.19:20.10": "ayaṃ, pahārāda, imasmiṃ dhammavinaye sattamo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. <span class=\\\"brnum\\\">(7)</span>",
  "an8.19:21.1": "Seyyathāpi, pahārāda, mahāsamuddo mahataṃ bhūtānaṃ āvāso;",
  "an8.19:21.2": "tatrime bhūtā—",
  "an8.19:21.3": "timi timiṅgalo timirapiṅgalo asurā nāgā gandhabbā;",
  "an8.19:21.4": "santi mahāsamudde yojanasatikāpi attabhāvā, dviyojanasatikāpi attabhāvā, tiyojanasatikāpi attabhāvā, catuyojanasatikāpi attabhāvā, pañcayojanasatikāpi attabhāvā;",
  "an8.19:21.5": "evamevaṃ kho, pahārāda, ayaṃ dhammavinayo mahataṃ bhūtānaṃ āvāso;",
  "an8.19:21.6": "tatrime bhūtā—",
  "an8.19:21.7": "sotāpanno sotāpattiphalasacchikiriyāya paṭipanno, sakadāgāmī sakadāgāmiphalasacchikiriyāya paṭipanno, anāgāmī anāgāmiphalasacchikiriyāya paṭipanno, arahā arahattāya paṭipanno.",
  "an8.19:21.8": "Yampi, pahārāda, ayaṃ dhammavinayo mahataṃ bhūtānaṃ āvāso;",
  "an8.19:21.9": "tatrime bhūtā—",
  "an8.19:21.10": "sotāpanno sotāpattiphalasacchikiriyāya paṭipanno, sakadāgāmī sakadāgāmiphalasacchikiriyāya paṭipanno, anāgāmī anāgāmiphalasacchikiriyāya paṭipanno, arahā arahattāya paṭipanno;",
  "an8.19:21.11": "ayaṃ, pahārāda, imasmiṃ dhammavinaye aṭṭhamo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. <span class=\\\"brnum\\\">(8)</span>",
  "an8.19:22.1": "Ime kho, pahārāda, imasmiṃ dhammavinaye aṭṭha acchariyā abbhutā dhammā, ye disvā disvā bhikkhū imasmiṃ dhammavinaye abhiramantī”ti.",
  "an8.19:23.1": "Navamaṃ."
}