{
  "_markup_path": "markup/an/an08/an8.059.html",
  "_alt_strings": [
    "en/sujato/an/an08/an8.059.json"
  ],
  "an8.59:1.1": "Aṅguttara Nikāya 8",
  "an8.59:2.1": "6. Gotamīvagga",
  "an8.59:3.1": "<span class=\\\"var\\\" title=\\\"paṭhamaaṭṭhapuggalasuttaṃ (bj)\\\" id=\\\"note230\\\">59. Paṭhamapuggalasutta</span>",
  "an8.59:4.1": "“Aṭṭhime, bhikkhave, puggalā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassa?",
  "an8.59:4.2": "Katame aṭṭha?",
  "an8.59:4.3": "Sotāpanno, sotāpattiphalasacchikiriyāya paṭipanno, sakadāgāmī, sakadāgāmiphalasacchikiriyāya paṭipanno, anāgāmī, anāgāmiphalasacchikiriyāya paṭipanno, arahā, arahattāya paṭipanno.",
  "an8.59:4.4": "Ime kho, bhikkhave, aṭṭha puggalā āhuneyyā … pe …",
  "an8.59:4.5": "anuttaraṃ puññakkhettaṃ lokassāti.",
  "an8.59:5.1": "Cattāro ca paṭipannā,",
  "an8.59:5.2": "cattāro ca phale ṭhitā;",
  "an8.59:5.3": "Esa saṅgho ujubhūto,",
  "an8.59:5.4": "paññāsīlasamāhito.",
  "an8.59:6.1": "Yajamānānaṃ manussānaṃ,",
  "an8.59:6.2": "Puññapekkhāna pāṇinaṃ;",
  "an8.59:6.3": "Karotaṃ opadhikaṃ puññaṃ,",
  "an8.59:6.4": "Saṅghe dinnaṃ mahapphalan”ti.",
  "an8.59:7.1": "Navamaṃ."
}