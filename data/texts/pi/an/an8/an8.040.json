{
  "_markup_path": "markup/an/an08/an8.040.html",
  "_alt_strings": [
    "en/sujato/an/an08/an8.040.json"
  ],
  "an8.40:1.1": "Aṅguttara Nikāya 8",
  "an8.40:2.1": "4. Dānavagga",
  "an8.40:3.1": "<span class=\\\"var\\\" title=\\\"apāyasaṃvattanikasuttaṃ (bj)\\\" id=\\\"note150\\\">40. Duccaritavipākasutta</span>",
  "an8.40:4.1": "“Pāṇātipāto, bhikkhave, āsevito bhāvito bahulīkato nirayasaṃvattaniko tiracchānayonisaṃvattaniko pettivisayasaṃvattaniko.",
  "an8.40:4.2": "Yo <span class=\\\"var\\\" title=\\\"sabbalahusoti sabbalahuko (s-a)\\\" id=\\\"note151\\\">sabbalahuso</span> pāṇātipātassa vipāko, manussabhūtassa appāyukasaṃvattaniko hoti. <span class=\\\"brnum\\\">(1)</span>",
  "an8.40:5.1": "Adinnādānaṃ, bhikkhave, āsevitaṃ bhāvitaṃ bahulīkataṃ nirayasaṃvattanikaṃ tiracchānayonisaṃvattanikaṃ pettivisayasaṃvattanikaṃ.",
  "an8.40:5.2": "Yo sabbalahuso adinnādānassa vipāko, manussabhūtassa bhogabyasanasaṃvattaniko hoti. <span class=\\\"brnum\\\">(2)</span>",
  "an8.40:6.1": "Kāmesumicchācāro, bhikkhave, āsevito bhāvito bahulīkato nirayasaṃvattaniko tiracchānayonisaṃvattaniko pettivisayasaṃvattaniko.",
  "an8.40:6.2": "Yo sabbalahuso kāmesumicchācārassa vipāko, manussabhūtassa sapattaverasaṃvattaniko hoti. <span class=\\\"brnum\\\">(3)</span>",
  "an8.40:7.1": "Musāvādo, bhikkhave, āsevito bhāvito bahulīkato nirayasaṃvattaniko tiracchānayonisaṃvattaniko pettivisayasaṃvattaniko.",
  "an8.40:7.2": "Yo sabbalahuso musāvādassa vipāko, manussabhūtassa abhūtabbhakkhānasaṃvattaniko hoti. <span class=\\\"brnum\\\">(4)</span>",
  "an8.40:8.1": "Pisuṇā, bhikkhave, vācā āsevitā bhāvitā bahulīkatā nirayasaṃvattanikā tiracchānayonisaṃvattanikā pettivisayasaṃvattanikā.",
  "an8.40:8.2": "Yo sabbalahuso pisuṇāya vācāya vipāko, manussabhūtassa mittehi bhedanasaṃvattaniko hoti. <span class=\\\"brnum\\\">(5)</span>",
  "an8.40:9.1": "Pharusā, bhikkhave, vācā āsevitā bhāvitā bahulīkatā nirayasaṃvattanikā tiracchānayonisaṃvattanikā pettivisayasaṃvattanikā.",
  "an8.40:9.2": "Yo sabbalahuso pharusāya vācāya vipāko, manussabhūtassa amanāpasaddasaṃvattaniko hoti. <span class=\\\"brnum\\\">(6)</span>",
  "an8.40:10.1": "Samphappalāpo, bhikkhave, āsevito bhāvito bahulīkato nirayasaṃvattaniko tiracchānayonisaṃvattaniko pettivisayasaṃvattaniko.",
  "an8.40:10.2": "Yo sabbalahuso samphappalāpassa vipāko, manussabhūtassa anādeyyavācāsaṃvattaniko hoti. <span class=\\\"brnum\\\">(7)</span>",
  "an8.40:11.1": "Surāmerayapānaṃ, bhikkhave, āsevitaṃ bhāvitaṃ bahulīkataṃ nirayasaṃvattanikaṃ tiracchānayonisaṃvattanikaṃ pettivisayasaṃvattanikaṃ.",
  "an8.40:11.2": "Yo sabbalahuso surāmerayapānassa vipāko, manussabhūtassa ummattakasaṃvattaniko hotī”ti. <span class=\\\"brnum\\\">(8)</span>",
  "an8.40:12.1": "Dasamaṃ.",
  "an8.40:13.1": "Dānavaggo catuttho.",
  "an8.40:14.1": "Dve dānāni vatthuñca,",
  "an8.40:14.2": "khettaṃ dānūpapattiyo;",
  "an8.40:14.3": "Kiriyaṃ dve sappurisā,",
  "an8.40:14.4": "abhisando vipāko cāti."
}