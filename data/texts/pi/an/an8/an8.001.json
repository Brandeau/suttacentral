{
  "_markup_path": "markup/an/an08/an8.001.html",
  "_alt_strings": [
    "en/sujato/an/an08/an8.001.json"
  ],
  "an8.1:1.1": "Aṅguttara Nikāya 8",
  "an8.1:2.1": "1. Mettāvagga",
  "an8.1:3.1": "<span class=\\\"var\\\" title=\\\"mettānisaṃsasuttaṃ (bj)\\\" id=\\\"note1\\\">1. Mettāsutta</span>",
  "an8.1:4.1": "<span class=\\\"evam\\\">Evaṃ me sutaṃ—​</span>",
  "an8.1:4.2": "ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.",
  "an8.1:4.3": "Tatra kho bhagavā bhikkhū āmantesi:",
  "an8.1:4.4": "“bhikkhavo”ti.",
  "an8.1:4.5": "“Bhadante”ti te bhikkhū bhagavato paccassosuṃ.",
  "an8.1:4.6": "Bhagavā etadavoca:",
  "an8.1:5.1": "<span class=\\\"cross\\\" title=\\\"^pi-tv-pvr7#144 [Ekuttarikanaya/ Ekādasakavāra] | ^an11.15#1 [15. Mettāsutta] | ^ps2.5#1 [Mettākathā] | ^mi5.4.6#1 [Mettābhāvanānisaṃsapañha]\\\" id=\\\"note2\\\">*</span> <a class=\\\"sc\\\" id=\\\"2\\\"></a>“Mettāya, bhikkhave, cetovimuttiyā āsevitāya bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya aṭṭhānisaṃsā pāṭikaṅkhā.",
  "an8.1:5.2": "Katame aṭṭha?",
  "an8.1:5.3": "Sukhaṃ supati, sukhaṃ paṭibujjhati, na pāpakaṃ supinaṃ passati, manussānaṃ piyo hoti, amanussānaṃ piyo hoti, devatā rakkhanti, nāssa aggi vā visaṃ vā satthaṃ vā kamati, uttariṃ appaṭivijjhanto brahmalokūpago hoti.",
  "an8.1:5.4": "Mettāya, bhikkhave, cetovimuttiyā āsevitāya bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya ime aṭṭhānisaṃsā pāṭikaṅkhāti.",
  "an8.1:6.1": "Yo ca mettaṃ bhāvayati,",
  "an8.1:6.2": "appamāṇaṃ <span class=\\\"var\\\" title=\\\"patissato (bj)\\\" id=\\\"note3\\\">paṭissato</span>;",
  "an8.1:6.3": "Tanū saṃyojanā honti,",
  "an8.1:6.4": "passato upadhikkhayaṃ.",
  "an8.1:7.1": "<span class=\\\"cross\\\" title=\\\"^it27#1 [Mettābhāvanāsutta] | ^pe3#24 [Suttādhiṭṭhānatatiyabhūmi]\\\" id=\\\"note4\\\">*</span> <a class=\\\"sc\\\" id=\\\"4\\\"></a><a class=\\\"pts\\\" id=\\\"pts4.151\\\"></a>Ekampi ce pāṇamaduṭṭhacitto,",
  "an8.1:7.2": "Mettāyati kusalī tena hoti;",
  "an8.1:7.3": "Sabbe ca pāṇe manasānukampī,",
  "an8.1:7.4": "Pahūtamariyo pakaroti puññaṃ.",
  "an8.1:8.1": "Ye sattasaṇḍaṃ pathaviṃ vijetvā,",
  "an8.1:8.2": "Rājisayo yajamānā anupariyagā;",
  "an8.1:8.3": "Assamedhaṃ purisamedhaṃ,",
  "an8.1:8.4": "Sammāpāsaṃ vājapeyyaṃ niraggaḷaṃ.",
  "an8.1:9.1": "Mettassa cittassa subhāvitassa,",
  "an8.1:9.2": "Kalampi te nānubhavanti soḷasiṃ;",
  "an8.1:9.3": "Candappabhā tāragaṇāva sabbe,",
  "an8.1:9.4": "Yathā na agghanti kalampi <span class=\\\"var\\\" title=\\\"ayaṃ pādo s1-3, pts1 potthakesu\\\" id=\\\"note5\\\">soḷasiṃ</span>.",
  "an8.1:10.1": "<span class=\\\"cross\\\" title=\\\"^it27#1 [Mettābhāvanāsutta] | ^ja451#10 [Cakkavākajātaka] | ^mi7.6.2#1 [Cakkavākaṅgapañha]\\\" id=\\\"note6\\\">*</span> <a class=\\\"sc\\\" id=\\\"7\\\"></a>Yo na hanti na ghāteti,",
  "an8.1:10.2": "na jināti na jāpaye;",
  "an8.1:10.3": "Mettaṃso sabbabhūtānaṃ,",
  "an8.1:10.4": "veraṃ tassa na kenacī”ti.",
  "an8.1:11.1": "Paṭhamaṃ."
}