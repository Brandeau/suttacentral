{
  "_markup_path": "markup/an/an08/an8.038.html",
  "_alt_strings": [
    "en/sujato/an/an08/an8.038.json"
  ],
  "an8.38:1.1": "Aṅguttara Nikāya 8",
  "an8.38:2.1": "4. Dānavagga",
  "an8.38:3.1": "38. Sappurisasutta",
  "an8.38:4.1": "“Sappuriso, bhikkhave, kule jāyamāno bahuno janassa atthāya hitāya sukhāya hoti—",
  "an8.38:4.2": "mātāpitūnaṃ atthāya hitāya sukhāya hoti, puttadārassa atthāya hitāya sukhāya hoti, dāsakammakaraporisassa atthāya hitāya sukhāya hoti, mittāmaccānaṃ atthāya hitāya sukhāya hoti, pubbapetānaṃ atthāya hitāya sukhāya hoti, rañño atthāya hitāya sukhāya hoti, devatānaṃ atthāya hitāya sukhāya hoti, samaṇabrāhmaṇānaṃ atthāya hitāya sukhāya hoti.",
  "an8.38:5.1": "Seyyathāpi, bhikkhave, mahāmegho sabbasassāni sampādento bahuno janassa atthāya <span class=\\\"var\\\" title=\\\"hitāya ...pe... (s1-3, mr)\\\" id=\\\"note140\\\">hitāya sukhāya</span> hoti;",
  "an8.38:5.2": "evamevaṃ kho, bhikkhave, sappuriso kule jāyamāno bahuno janassa atthāya hitāya sukhāya hoti—",
  "an8.38:5.3": "mātāpitūnaṃ atthāya hitāya sukhāya hoti, puttadārassa atthāya hitāya sukhāya hoti, dāsakammakaraporisassa atthāya hitāya sukhāya hoti, mittāmaccānaṃ atthāya hitāya sukhāya hoti, pubbapetānaṃ atthāya hitāya sukhāya hoti, rañño atthāya hitāya sukhāya hoti, devatānaṃ atthāya hitāya sukhāya hoti, samaṇabrāhmaṇānaṃ atthāya hitāya sukhāya hotīti.",
  "an8.38:6.1": "<span class=\\\"var\\\" title=\\\"bahunnaṃ (bj, pts1)\\\" id=\\\"note141\\\">Bahūnaṃ</span> vata atthāya,",
  "an8.38:6.2": "sappañño gharamāvasaṃ;",
  "an8.38:6.3": "Mātaraṃ pitaraṃ pubbe,",
  "an8.38:6.4": "rattindivamatandito.",
  "an8.38:7.1": "Pūjeti sahadhammena,",
  "an8.38:7.2": "pubbekatamanussaraṃ;",
  "an8.38:7.3": "Anāgāre pabbajite,",
  "an8.38:7.4": "apace <span class=\\\"var\\\" title=\\\"brahmacārino (s1-3)\\\" id=\\\"note142\\\">brahmacārayo</span>.",
  "an8.38:8.1": "Niviṭṭhasaddho pūjeti,",
  "an8.38:8.2": "ñatvā <span class=\\\"var\\\" title=\\\"dhammedhapesale (bj) | dhamme ca pesale (mr)\\\" id=\\\"note143\\\">dhamme ca pesalo</span>;",
  "an8.38:8.3": "Rañño hito devahito,",
  "an8.38:8.4": "ñātīnaṃ sakhinaṃ hito.",
  "an8.38:9.1": "<span class=\\\"var\\\" title=\\\"sabbesu (mr)\\\" id=\\\"note144\\\">Sabbesaṃ</span> <span class=\\\"var\\\" title=\\\"sa (s1-3, pts1, mr)\\\" id=\\\"note145\\\">so</span> hito hoti,",
  "an8.38:9.2": "saddhamme suppatiṭṭhito;",
  "an8.38:9.3": "Vineyya maccheramalaṃ,",
  "an8.38:9.4": "sa lokaṃ bhajate sivan”ti.",
  "an8.38:10.1": "Aṭṭhamaṃ."
}