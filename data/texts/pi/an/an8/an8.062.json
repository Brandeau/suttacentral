{
  "_markup_path": "markup/an/an08/an8.062.html",
  "_alt_strings": [
    "en/sujato/an/an08/an8.062.json"
  ],
  "an8.62:1.1": "Aṅguttara Nikāya 8",
  "an8.62:2.1": "7. Bhūmicālavagga",
  "an8.62:3.1": "62. Alaṃsutta",
  "an8.62:4.1": "<span class=\\\"cross\\\" title=\\\"^an8.78#1 [78. Alaṃsutta]\\\" id=\\\"note235\\\">*</span> <a class=\\\"sc\\\" id=\\\"1\\\"></a><a class=\\\"pts\\\" id=\\\"pts4.296\\\"></a>“Chahi, bhikkhave, dhammehi samannāgato bhikkhu alaṃ attano alaṃ paresaṃ.",
  "an8.62:4.2": "Katamehi chahi?",
  "an8.62:4.3": "Idha, bhikkhave, bhikkhu khippanisanti ca hoti kusalesu dhammesu;",
  "an8.62:4.4": "sutānañca dhammānaṃ <span class=\\\"var\\\" title=\\\"dhārakajātiko (s1-3, pts1)\\\" id=\\\"note236\\\">dhāraṇajātiko</span> hoti;",
  "an8.62:4.5": "<span class=\\\"var\\\" title=\\\"dhatānañca (bj, s1-3, pts1)\\\" id=\\\"note237\\\">dhātānañca</span> dhammānaṃ <span class=\\\"var\\\" title=\\\"atthupaparikkhī (s1-3, pts1)\\\" id=\\\"note238\\\">atthūpaparikkhitā</span> hoti;",
  "an8.62:4.6": "atthamaññāya dhammamaññāya dhammānudhammappaṭipanno ca hoti;",
  "an8.62:4.7": "kalyāṇavāco ca hoti kalyāṇavākkaraṇo, poriyā vācāya samannāgato vissaṭṭhāya anelagaḷāya atthassa viññāpaniyā;",
  "an8.62:4.8": "sandassako ca hoti <span class=\\\"var\\\" title=\\\"samādāpako (?)\\\" id=\\\"note239\\\">samādapako</span> samuttejako sampahaṃsako sabrahmacārīnaṃ.",
  "an8.62:4.9": "Imehi kho, bhikkhave, chahi dhammehi samannāgato bhikkhu alaṃ attano alaṃ paresaṃ. <span class=\\\"brnum\\\">(1)</span>",
  "an8.62:5.1": "Pañcahi, bhikkhave, dhammehi samannāgato bhikkhu alaṃ attano alaṃ paresaṃ.",
  "an8.62:5.2": "Katamehi pañcahi?",
  "an8.62:5.3": "Idha, bhikkhave, bhikkhu na heva kho khippanisanti ca hoti kusalesu dhammesu;",
  "an8.62:5.4": "sutānañca dhammānaṃ dhāraṇajātiko hoti;",
  "an8.62:5.5": "dhātānañca dhammānaṃ atthūpaparikkhitā hoti;",
  "an8.62:5.6": "atthamaññāya dhammamaññāya dhammānudhammappaṭipanno ca hoti;",
  "an8.62:5.7": "kalyāṇavāco ca hoti … pe …",
  "an8.62:5.8": "atthassa viññāpaniyā;",
  "an8.62:5.9": "sandassako ca hoti samādapako samuttejako sampahaṃsako sabrahmacārīnaṃ.",
  "an8.62:5.10": "Imehi kho, bhikkhave, pañcahi dhammehi samannāgato bhikkhu alaṃ attano alaṃ paresaṃ. <span class=\\\"brnum\\\">(2)</span>",
  "an8.62:6.1": "Catūhi, bhikkhave, dhammehi samannāgato bhikkhu alaṃ attano nālaṃ paresaṃ.",
  "an8.62:6.2": "Katamehi catūhi?",
  "an8.62:6.3": "Idha, bhikkhave, bhikkhu khippanisanti ca hoti kusalesu dhammesu;",
  "an8.62:6.4": "sutānañca dhammānaṃ dhāraṇajātiko hoti;",
  "an8.62:6.5": "dhātānañca dhammānaṃ atthūpaparikkhitā hoti;",
  "an8.62:6.6": "atthamaññāya dhammamaññāya dhammānudhammappaṭipanno ca hoti;",
  "an8.62:6.7": "no ca kalyāṇavāco hoti kalyāṇavākkaraṇo, poriyā vācāya samannāgato vissaṭṭhāya anelagaḷāya atthassa viññāpaniyā;",
  "an8.62:6.8": "no ca sandassako hoti samādapako samuttejako sampahaṃsako sabrahmacārīnaṃ.",
  "an8.62:6.9": "Imehi kho, bhikkhave, catūhi dhammehi samannāgato bhikkhu alaṃ attano nālaṃ paresaṃ. <span class=\\\"brnum\\\">(3)</span>",
  "an8.62:7.1": "Catūhi, bhikkhave, dhammehi samannāgato bhikkhu alaṃ paresaṃ nālaṃ attano.",
  "an8.62:7.2": "Katamehi catūhi?",
  "an8.62:7.3": "Idha, bhikkhave, bhikkhu khippanisanti ca hoti kusalesu dhammesu;",
  "an8.62:7.4": "sutānañca dhammānaṃ dhāraṇajātiko hoti;",
  "an8.62:7.5": "no ca dhātānaṃ dhammānaṃ atthūpaparikkhitā hoti;",
  "an8.62:7.6": "na ca atthamaññāya dhammamaññāya dhammānudhammappaṭipanno hoti;",
  "an8.62:7.7": "kalyāṇavāco ca hoti kalyāṇavākkaraṇo … pe …",
  "an8.62:7.8": "atthassa viññāpaniyā;",
  "an8.62:7.9": "sandassako ca hoti … pe …",
  "an8.62:7.10": "sabrahmacārīnaṃ.",
  "an8.62:7.11": "Imehi kho, bhikkhave, catūhi dhammehi samannāgato bhikkhu alaṃ paresaṃ, nālaṃ attano. <span class=\\\"brnum\\\">(4)</span>",
  "an8.62:8.1": "Tīhi, bhikkhave, dhammehi samannāgato bhikkhu alaṃ attano nālaṃ paresaṃ.",
  "an8.62:8.2": "Katamehi tīhi?",
  "an8.62:8.3": "Idha, bhikkhave, bhikkhu na heva kho khippanisanti ca hoti kusalesu dhammesu;",
  "an8.62:8.4": "sutānañca dhammānaṃ dhāraṇajātiko hoti;",
  "an8.62:8.5": "dhātānañca dhammānaṃ atthūpaparikkhitā hoti;",
  "an8.62:8.6": "atthamaññāya dhammamaññāya dhammānudhammappaṭipanno ca hoti;",
  "an8.62:8.7": "no ca kalyāṇavāco hoti kalyāṇavākkaraṇo, poriyā vācāya samannāgato vissaṭṭhāya anelagaḷāya atthassa viññāpaniyā;",
  "an8.62:8.8": "no ca sandassako hoti samādapako samuttejako sampahaṃsako sabrahmacārīnaṃ.",
  "an8.62:8.9": "Imehi kho, bhikkhave, tīhi dhammehi samannāgato bhikkhu alaṃ attano, nālaṃ paresaṃ. <span class=\\\"brnum\\\">(5)</span>",
  "an8.62:9.1": "Tīhi, bhikkhave, dhammehi samannāgato bhikkhu alaṃ paresaṃ, nālaṃ attano.",
  "an8.62:9.2": "Katamehi tīhi?",
  "an8.62:9.3": "Idha, bhikkhave, bhikkhu na heva kho khippanisanti ca hoti kusalesu dhammesu;",
  "an8.62:9.4": "sutānañca dhammānaṃ dhāraṇajātiko hoti;",
  "an8.62:9.5": "no ca dhātānaṃ dhammānaṃ atthūpaparikkhitā hoti;",
  "an8.62:9.6": "no ca atthamaññāya dhammamaññāya dhammānudhammappaṭipanno hoti;",
  "an8.62:9.7": "kalyāṇavāco ca hoti … pe …",
  "an8.62:9.8": "atthassa viññāpaniyā;",
  "an8.62:9.9": "sandassako ca hoti samādapako samuttejako sampahaṃsako sabrahmacārīnaṃ.",
  "an8.62:9.10": "Imehi kho, bhikkhave, tīhi dhammehi samannāgato bhikkhu alaṃ paresaṃ, nālaṃ attano. <span class=\\\"brnum\\\">(6)</span>",
  "an8.62:10.1": "Dvīhi, bhikkhave, dhammehi samannāgato bhikkhu alaṃ attano, nālaṃ paresaṃ.",
  "an8.62:10.2": "Katamehi dvīhi?",
  "an8.62:10.3": "Idha, bhikkhave, bhikkhu na heva kho khippanisanti ca hoti kusalesu dhammesu;",
  "an8.62:10.4": "no ca sutānaṃ dhammānaṃ dhāraṇajātiko hoti;",
  "an8.62:10.5": "dhātānañca dhammānaṃ atthūpaparikkhitā hoti;",
  "an8.62:10.6": "atthamaññāya dhammamaññāya dhammānudhammappaṭipanno ca hoti;",
  "an8.62:10.7": "no ca kalyāṇavāco hoti … pe …",
  "an8.62:10.8": "atthassa viññāpaniyā;",
  "an8.62:10.9": "no ca sandassako hoti … pe …",
  "an8.62:10.10": "sabrahmacārīnaṃ.",
  "an8.62:10.11": "Imehi kho, bhikkhave, dvīhi dhammehi samannāgato bhikkhu alaṃ attano, nālaṃ paresaṃ. <span class=\\\"brnum\\\">(7)</span>",
  "an8.62:11.1": "Dvīhi, bhikkhave, dhammehi samannāgato bhikkhu alaṃ paresaṃ, nālaṃ attano.",
  "an8.62:11.2": "Katamehi dvīhi?",
  "an8.62:11.3": "Idha, bhikkhave, bhikkhu na heva kho khippanisanti ca hoti kusalesu dhammesu;",
  "an8.62:11.4": "no ca sutānaṃ dhammānaṃ dhāraṇajātiko hoti;",
  "an8.62:11.5": "no ca dhātānaṃ dhammānaṃ atthūpaparikkhitā hoti;",
  "an8.62:11.6": "no ca atthamaññāya dhammamaññāya dhammānudhammappaṭipanno hoti;",
  "an8.62:11.7": "kalyāṇavāco ca hoti kalyāṇavākkaraṇo, poriyā vācāya samannāgato vissaṭṭhāya anelagaḷāya atthassa viññāpaniyā;",
  "an8.62:11.8": "sandassako ca hoti samādapako samuttejako sampahaṃsako sabrahmacārīnaṃ.",
  "an8.62:11.9": "Imehi kho, bhikkhave, dvīhi dhammehi samannāgato bhikkhu alaṃ paresaṃ, nālaṃ attano”ti. <span class=\\\"brnum\\\">(8)</span>",
  "an8.62:12.1": "Dutiyaṃ."
}