{
  "_markup_path": "markup/an/an08/an8.080.html",
  "_alt_strings": [
    "en/sujato/an/an08/an8.080.json"
  ],
  "an8.80:1.1": "Aṅguttara Nikāya 8",
  "an8.80:2.1": "8. Yamakavagga",
  "an8.80:3.1": "80. Kusītārambhavatthusutta",
  "an8.80:4.1": "<span class=\\\"cross\\\" title=\\\"^dn33#264 [Saṅgītisutta/8. Aṭṭhaka] | ^dn34#122 [Dasuttarasutta/8. Aṭṭha dhammā]\\\" id=\\\"note284\\\">*</span> <a class=\\\"sc\\\" id=\\\"1\\\"></a><a class=\\\"pts\\\" id=\\\"pts4.332\\\"></a>“Aṭṭhimāni, bhikkhave, kusītavatthūni.",
  "an8.80:4.2": "Katamāni aṭṭha?",
  "an8.80:4.3": "Idha, bhikkhave, bhikkhunā kammaṃ kattabbaṃ hoti.",
  "an8.80:4.4": "Tassa evaṃ hoti:",
  "an8.80:4.5": "‘kammaṃ kho me kattabbaṃ bhavissati.",
  "an8.80:4.6": "Kammaṃ kho pana me karontassa kāyo kilamissati.",
  "an8.80:4.7": "Handāhaṃ nipajjāmī’ti.",
  "an8.80:4.8": "So nipajjati, na vīriyaṃ ārabhati appattassa pattiyā anadhigatassa adhigamāya asacchikatassa sacchikiriyāya.",
  "an8.80:4.9": "Idaṃ, bhikkhave, paṭhamaṃ kusītavatthu. <span class=\\\"brnum\\\">(1)</span>",
  "an8.80:5.1": "Puna caparaṃ, bhikkhave, bhikkhunā kammaṃ kataṃ hoti.",
  "an8.80:5.2": "Tassa evaṃ hoti:",
  "an8.80:5.3": "‘ahaṃ kho kammaṃ akāsiṃ.",
  "an8.80:5.4": "Kammaṃ kho pana me karontassa kāyo kilanto.",
  "an8.80:5.5": "Handāhaṃ nipajjāmī’ti.",
  "an8.80:5.6": "So nipajjati, na vīriyaṃ ārabhati appattassa pattiyā anadhigatassa adhigamāya asacchikatassa sacchikiriyāya.",
  "an8.80:5.7": "Idaṃ, bhikkhave, dutiyaṃ kusītavatthu. <span class=\\\"brnum\\\">(2)</span>",
  "an8.80:6.1": "Puna caparaṃ, bhikkhave, bhikkhunā maggo gantabbo hoti.",
  "an8.80:6.2": "Tassa evaṃ hoti:",
  "an8.80:6.3": "‘maggo me gantabbo bhavissati.",
  "an8.80:6.4": "Maggaṃ kho pana me gacchantassa kāyo kilamissati.",
  "an8.80:6.5": "Handāhaṃ nipajjāmī’ti.",
  "an8.80:6.6": "So nipajjati, na vīriyaṃ ārabhati appattassa pattiyā anadhigatassa adhigamāya asacchikatassa sacchikiriyāya.",
  "an8.80:6.7": "Idaṃ, bhikkhave, tatiyaṃ kusītavatthu. <span class=\\\"brnum\\\">(3)</span>",
  "an8.80:7.1": "Puna caparaṃ, bhikkhave, bhikkhunā maggo gato hoti.",
  "an8.80:7.2": "Tassa evaṃ hoti:",
  "an8.80:7.3": "‘ahaṃ kho maggaṃ agamāsiṃ.",
  "an8.80:7.4": "Maggaṃ kho pana me gacchantassa kāyo kilanto.",
  "an8.80:7.5": "Handāhaṃ nipajjāmī’ti.",
  "an8.80:7.6": "So nipajjati, na vīriyaṃ ārabhati appattassa pattiyā anadhigatassa adhigamāya asacchikatassa sacchikiriyāya.",
  "an8.80:7.7": "Idaṃ, bhikkhave, catutthaṃ kusītavatthu. <span class=\\\"brnum\\\">(4)</span>",
  "an8.80:8.1": "Puna caparaṃ, bhikkhave, bhikkhu gāmaṃ vā nigamaṃ vā piṇḍāya caranto na labhati lūkhassa vā paṇītassa vā bhojanassa yāvadatthaṃ pāripūriṃ.",
  "an8.80:8.2": "Tassa evaṃ hoti:",
  "an8.80:8.3": "‘ahaṃ kho gāmaṃ vā nigamaṃ vā piṇḍāya caranto nālatthaṃ lūkhassa vā paṇītassa vā bhojanassa yāvadatthaṃ pāripūriṃ.",
  "an8.80:8.4": "Tassa me kāyo kilanto akammañño.",
  "an8.80:8.5": "Handāhaṃ nipajjāmī’ti.",
  "an8.80:8.6": "So nipajjati, na vīriyaṃ ārabhati … pe …",
  "an8.80:8.7": "idaṃ, bhikkhave, pañcamaṃ kusītavatthu. <span class=\\\"brnum\\\">(5)</span>",
  "an8.80:9.1": "Puna caparaṃ, bhikkhave, bhikkhu gāmaṃ vā nigamaṃ vā piṇḍāya caranto labhati lūkhassa vā paṇītassa vā bhojanassa yāvadatthaṃ pāripūriṃ.",
  "an8.80:9.2": "Tassa evaṃ hoti:",
  "an8.80:9.3": "‘ahaṃ kho gāmaṃ vā nigamaṃ vā piṇḍāya caranto alatthaṃ lūkhassa vā paṇītassa vā bhojanassa yāvadatthaṃ pāripūriṃ.",
  "an8.80:9.4": "Tassa me kāyo garuko akammañño māsācitaṃ maññe.",
  "an8.80:9.5": "Handāhaṃ nipajjāmī’ti.",
  "an8.80:9.6": "So nipajjati, na vīriyaṃ ārabhati … pe …",
  "an8.80:9.7": "idaṃ, bhikkhave, chaṭṭhaṃ kusītavatthu. <span class=\\\"brnum\\\">(6)</span>",
  "an8.80:10.1": "Puna caparaṃ, bhikkhave, bhikkhuno uppanno hoti appamattako ābādho.",
  "an8.80:10.2": "Tassa evaṃ hoti:",
  "an8.80:10.3": "‘uppanno kho me ayaṃ appamattako ābādho atthi kappo nipajjituṃ.",
  "an8.80:10.4": "Handāhaṃ nipajjāmī’ti.",
  "an8.80:10.5": "So nipajjati, na vīriyaṃ ārabhati … pe …",
  "an8.80:10.6": "idaṃ, bhikkhave, sattamaṃ kusītavatthu. <span class=\\\"brnum\\\">(7)</span>",
  "an8.80:11.1": "Puna caparaṃ, bhikkhave, bhikkhu gilānā <span class=\\\"var\\\" title=\\\"^an6.16#1 [16. Nakulapitusutta] suttavaṇṇanāṭīkā\\\" id=\\\"note285\\\">vuṭṭhito</span> hoti aciravuṭṭhito gelaññā.",
  "an8.80:11.2": "Tassa evaṃ hoti:",
  "an8.80:11.3": "‘ahaṃ kho gilānā vuṭṭhito aciravuṭṭhito gelaññā.",
  "an8.80:11.4": "Tassa me kāyo dubbalo akammañño.",
  "an8.80:11.5": "Handāhaṃ nipajjāmī’ti.",
  "an8.80:11.6": "So nipajjati, na vīriyaṃ ārabhati appattassa pattiyā anadhigatassa adhigamāya asacchikatassa sacchikiriyāya.",
  "an8.80:11.7": "Idaṃ, bhikkhave, aṭṭhamaṃ kusītavatthu.",
  "an8.80:11.8": "Imāni kho, bhikkhave, aṭṭha kusītavatthūni. <span class=\\\"brnum\\\">(8)</span>",
  "an8.80:12.1": "<span class=\\\"cross\\\" title=\\\"^dn33#272 [Saṅgītisutta/8. Aṭṭhaka] | ^dn34#122 [Dasuttarasutta/8. Aṭṭha dhammā]\\\" id=\\\"note286\\\">*</span> <a class=\\\"sc\\\" id=\\\"9\\\"></a><a class=\\\"pts\\\" id=\\\"pts4.334\\\"></a>Aṭṭhimāni, bhikkhave, ārambhavatthūni.",
  "an8.80:12.2": "Katamāni aṭṭha?",
  "an8.80:12.3": "Idha, bhikkhave, bhikkhunā kammaṃ kattabbaṃ hoti.",
  "an8.80:12.4": "Tassa evaṃ hoti:",
  "an8.80:12.5": "‘kammaṃ kho me kattabbaṃ bhavissati.",
  "an8.80:12.6": "Kammaṃ kho mayā karontena na sukaraṃ buddhānaṃ sāsanaṃ manasi kātuṃ.",
  "an8.80:12.7": "Handāhaṃ paṭikacceva vīriyaṃ ārabhāmi appattassa pattiyā anadhigatassa adhigamāya asacchikatassa sacchikiriyāyā’ti.",
  "an8.80:12.8": "So vīriyaṃ ārabhati appattassa pattiyā anadhigatassa adhigamāya asacchikatassa sacchikiriyāya.",
  "an8.80:12.9": "Idaṃ, bhikkhave, paṭhamaṃ ārambhavatthu. <span class=\\\"brnum\\\">(1)</span>",
  "an8.80:13.1": "Puna caparaṃ, bhikkhave, bhikkhunā kammaṃ kataṃ hoti.",
  "an8.80:13.2": "Tassa evaṃ hoti:",
  "an8.80:13.3": "‘ahaṃ kho kammaṃ akāsiṃ.",
  "an8.80:13.4": "Kammaṃ kho panāhaṃ karonto nāsakkhiṃ buddhānaṃ sāsanaṃ manasi kātuṃ.",
  "an8.80:13.5": "Handāhaṃ vīriyaṃ ārabhāmi appattassa pattiyā anadhigatassa adhigamāya asacchikatassa sacchikiriyāyā’ti.",
  "an8.80:13.6": "So vīriyaṃ ārabhati.",
  "an8.80:13.7": "Idaṃ, bhikkhave, dutiyaṃ ārambhavatthu. <span class=\\\"brnum\\\">(2)</span>",
  "an8.80:14.1": "Puna caparaṃ, bhikkhave, bhikkhunā maggo gantabbo hoti.",
  "an8.80:14.2": "Tassa evaṃ hoti—",
  "an8.80:14.3": "maggo kho me gantabbo bhavissati.",
  "an8.80:14.4": "Maggaṃ kho pana me gacchantena na sukaraṃ buddhānaṃ sāsanaṃ manasi kātuṃ.",
  "an8.80:14.5": "Handāhaṃ vīriyaṃ … pe …",
  "an8.80:14.6": "idaṃ, bhikkhave, tatiyaṃ ārambhavatthu. <span class=\\\"brnum\\\">(3)</span>",
  "an8.80:15.1": "Puna caparaṃ, bhikkhave, bhikkhunā maggo gato hoti.",
  "an8.80:15.2": "Tassa evaṃ hoti—",
  "an8.80:15.3": "ahaṃ kho maggaṃ agamāsiṃ.",
  "an8.80:15.4": "Maggaṃ kho panāhaṃ gacchanto nāsakkhiṃ buddhānaṃ sāsanaṃ manasi kātuṃ.",
  "an8.80:15.5": "Handāhaṃ vīriyaṃ ārabhāmi … pe …",
  "an8.80:15.6": "idaṃ, bhikkhave, catutthaṃ ārambhavatthu. <span class=\\\"brnum\\\">(4)</span>",
  "an8.80:16.1": "Puna caparaṃ, bhikkhave, bhikkhu gāmaṃ vā nigamaṃ vā piṇḍāya caranto na labhati lūkhassa vā paṇītassa vā bhojanassa yāvadatthaṃ pāripūriṃ.",
  "an8.80:16.2": "Tassa evaṃ hoti—",
  "an8.80:16.3": "ahaṃ kho gāmaṃ vā nigamaṃ vā piṇḍāya caranto nālatthaṃ lūkhassa vā paṇītassa vā bhojanassa yāvadatthaṃ pāripūriṃ.",
  "an8.80:16.4": "Tassa me kāyo lahuko kammañño.",
  "an8.80:16.5": "Handāhaṃ vīriyaṃ ārabhāmi … pe …",
  "an8.80:16.6": "idaṃ, bhikkhave, pañcamaṃ ārambhavatthu. <span class=\\\"brnum\\\">(5)</span>",
  "an8.80:17.1": "Puna caparaṃ, bhikkhave, bhikkhu gāmaṃ vā nigamaṃ vā piṇḍāya caranto labhati lūkhassa vā paṇītassa vā bhojanassa yāvadatthaṃ pāripūriṃ.",
  "an8.80:17.2": "Tassa evaṃ hoti—",
  "an8.80:17.3": "ahaṃ kho gāmaṃ vā nigamaṃ vā piṇḍāya caranto alatthaṃ lūkhassa vā paṇītassa vā bhojanassa yāvadatthaṃ pāripūriṃ.",
  "an8.80:17.4": "Tassa me kāyo balavā kammañño.",
  "an8.80:17.5": "Handāhaṃ vīriyaṃ ārabhāmi … pe …",
  "an8.80:17.6": "idaṃ, bhikkhave, chaṭṭhaṃ ārambhavatthu. <span class=\\\"brnum\\\">(6)</span>",
  "an8.80:18.1": "Puna caparaṃ, bhikkhave, bhikkhuno uppanno hoti appamattako ābādho.",
  "an8.80:18.2": "Tassa evaṃ hoti—",
  "an8.80:18.3": "uppanno kho me ayaṃ appamattako ābādho.",
  "an8.80:18.4": "Ṭhānaṃ kho panetaṃ vijjati yaṃ me ābādho pavaḍḍheyya.",
  "an8.80:18.5": "Handāhaṃ paṭikacceva vīriyaṃ ārabhāmi … pe …",
  "an8.80:18.6": "idaṃ, bhikkhave, sattamaṃ ārambhavatthu. <span class=\\\"brnum\\\">(7)</span>",
  "an8.80:19.1": "Puna caparaṃ, bhikkhave, bhikkhu gilānā vuṭṭhito hoti aciravuṭṭhito gelaññā.",
  "an8.80:19.2": "Tassa evaṃ hoti:",
  "an8.80:19.3": "‘ahaṃ kho gilānā vuṭṭhito aciravuṭṭhito gelaññā.",
  "an8.80:19.4": "Ṭhānaṃ kho panetaṃ vijjati yaṃ me ābādho paccudāvatteyya.",
  "an8.80:19.5": "Handāhaṃ paṭikacceva vīriyaṃ ārabhāmi appattassa pattiyā anadhigatassa adhigamāya asacchikatassa sacchikiriyāyā’ti.",
  "an8.80:19.6": "So vīriyaṃ ārabhati appattassa pattiyā anadhigatassa adhigamāya asacchikatassa sacchikiriyāya.",
  "an8.80:19.7": "Idaṃ, bhikkhave, aṭṭhamaṃ ārambhavatthu. <span class=\\\"brnum\\\">(8)</span>",
  "an8.80:20.1": "Imāni kho, bhikkhave, aṭṭha ārambhavatthūnī”ti.",
  "an8.80:21.1": "Dasamaṃ.",
  "an8.80:22.1": "Yamakavaggo tatiyo.",
  "an8.80:23.1": "Dve saddhā dve maraṇassatī,",
  "an8.80:23.2": "dve sampadā athāpare;",
  "an8.80:23.3": "Icchā alaṃ parihānaṃ,",
  "an8.80:23.4": "kusītārambhavatthūnīti."
}