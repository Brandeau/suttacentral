{
  "_markup_path": "markup/an/an03/an3.070.html",
  "_alt_strings": [
    "en/sujato/an/an03/an3.070.json"
  ],
  "an3.70:1.1": "Aṅguttara Nikāya 3",
  "an3.70:2.1": "7. Mahāvagga",
  "an3.70:3.1": "70. Uposathasutta",
  "an3.70:4.1": "<span class=\"evam\">Evaṃ me sutaṃ—​",
  "an3.70:4.2": "<span class=\"cross\" title=\"^an8.43#1 [43. Visākhāsutta]\" id=\"note265\">*</span></span>   ekaṃ samayaṃ bhagavā sāvatthiyaṃ viharati pubbārāme migāramātupāsāde.",
  "an3.70:4.3": "Atha kho visākhā migāramātā tadahuposathe yena bhagavā tenupasaṅkami;",
  "an3.70:4.4": "upasaṅkamitvā bhagavantaṃ abhivādetvā ekamantaṃ nisīdi.",
  "an3.70:4.5": "Ekamantaṃ nisinnaṃ kho visākhaṃ migāramātaraṃ bhagavā etadavoca:",
  "an3.70:4.6": "“handa kuto nu tvaṃ, visākhe, āgacchasi divā divassā”ti?",
  "an3.70:4.7": "“Uposathāhaṃ, bhante, ajja upavasāmī”ti.",
  "an3.70:5.1": "“Tayo khome, visākhe, uposathā.",
  "an3.70:5.2": "Katame tayo?",
  "an3.70:5.3": "Gopālakuposatho, nigaṇṭhuposatho, ariyuposatho.",
  "an3.70:5.4": "Kathañca, visākhe, gopālakuposatho hoti?",
  "an3.70:5.5": "Seyyathāpi, visākhe, gopālako sāyanhasamaye sāmikānaṃ gāvo niyyātetvā iti paṭisañcikkhati:",
  "an3.70:5.6": "‘ajja kho gāvo amukasmiñca amukasmiñca padese cariṃsu, amukasmiñca amukasmiñca padese pānīyāni piviṃsu;",
  "an3.70:5.7": "sve dāni gāvo amukasmiñca amukasmiñca padese carissanti, amukasmiñca amukasmiñca padese pānīyāni pivissantī’ti;",
  "an3.70:5.8": "evamevaṃ kho, visākhe, idhekacco uposathiko iti paṭisañcikkhati:",
  "an3.70:5.9": "‘ahaṃ khvajja idañcidañca khādanīyaṃ khādiṃ, idañcidañca bhojanīyaṃ bhuñjiṃ;",
  "an3.70:5.10": "sve dānāhaṃ idañcidañca khādanīyaṃ khādissāmi, idañcidañca bhojanīyaṃ bhuñjissāmī’ti.",
  "an3.70:5.11": "So tena abhijjhāsahagatena cetasā divasaṃ atināmeti.",
  "an3.70:5.12": "Evaṃ kho, visākhe, gopālakuposatho hoti.",
  "an3.70:5.13": "Evaṃ upavuttho kho, visākhe, gopālakuposatho na mahapphalo hoti na mahānisaṃso na mahājutiko na mahāvipphāro. <span class=\"brnum\">(1)</span>",
  "an3.70:6.1": "Kathañca, visākhe, nigaṇṭhuposatho hoti?",
  "an3.70:6.2": "Atthi, visākhe, nigaṇṭhā nāma samaṇajātikā.",
  "an3.70:6.3": "Te sāvakaṃ evaṃ samādapenti:",
  "an3.70:6.4": "‘ehi tvaṃ, ambho purisa, ye puratthimāya disāya pāṇā paraṃ yojanasataṃ tesu daṇḍaṃ nikkhipāhi;",
  "an3.70:6.5": "ye pacchimāya disāya pāṇā paraṃ yojanasataṃ tesu daṇḍaṃ nikkhipāhi;",
  "an3.70:6.6": "ye uttarāya disāya pāṇā paraṃ yojanasataṃ tesu daṇḍaṃ nikkhipāhi;",
  "an3.70:6.7": "ye dakkhiṇāya disāya pāṇā paraṃ yojanasataṃ tesu daṇḍaṃ nikkhipāhī’ti.",
  "an3.70:6.8": "Iti ekaccānaṃ pāṇānaṃ anuddayāya anukampāya samādapenti, ekaccānaṃ pāṇānaṃ nānuddayāya nānukampāya samādapenti.",
  "an3.70:6.9": "Te tadahuposathe sāvakaṃ evaṃ samādapenti:",
  "an3.70:6.10": "‘ehi tvaṃ, ambho purisa, <span class=\"var\" title=\"sabbaverāni (mr)\" id=\"note266\">sabbacelāni</span> nikkhipitvā evaṃ vadehi—",
  "an3.70:6.11": "nāhaṃ kvacani kassaci <span class=\"var\" title=\"kiñcanattasmiṃ (bj) | kiñcanaṃ tasmiṃ (si, s1-3, pts1) | kiñcanatasmi (?)\" id=\"note267\">kiñcanatasmiṃ</span>, na ca mama kvacani <span class=\"var\" title=\"kismiñci (s1-3) | kassaci (pts1)\" id=\"note268\">katthaci</span> <span class=\"var\" title=\"kiñcana nātthīti (bj) | kiñcanatthīti (s1-3) | kiñcanaṃ natthīti (pts1)\" id=\"note269\">kiñcanatatthī’ti</span>.",
  "an3.70:6.12": "Jānanti kho panassa mātāpitaro:",
  "an3.70:6.13": "‘ayaṃ amhākaṃ putto’ti;",
  "an3.70:6.14": "sopi jānāti:",
  "an3.70:6.15": "‘ime mayhaṃ mātāpitaro’ti.",
  "an3.70:6.16": "Jānāti kho panassa puttadāro:",
  "an3.70:6.17": "‘ayaṃ mayhaṃ bhattā’ti;",
  "an3.70:6.18": "sopi jānāti:",
  "an3.70:6.19": "‘ayaṃ mayhaṃ puttadāro’ti.",
  "an3.70:6.20": "Jānanti kho panassa dāsakammakaraporisā:",
  "an3.70:6.21": "‘ayaṃ amhākaṃ ayyo’ti;",
  "an3.70:6.22": "sopi jānāti:",
  "an3.70:6.23": "‘ime mayhaṃ dāsakammakaraporisā’ti.",
  "an3.70:6.24": "Iti yasmiṃ samaye sacce samādapetabbā musāvāde tasmiṃ samaye samādapenti.",
  "an3.70:6.25": "Idaṃ tassa musāvādasmiṃ vadāmi.",
  "an3.70:6.26": "So tassā rattiyā accayena bhoge adinnaṃyeva paribhuñjati.",
  "an3.70:6.27": "Idaṃ tassa adinnādānasmiṃ vadāmi.",
  "an3.70:6.28": "Evaṃ kho, visākhe, nigaṇṭhuposatho hoti.",
  "an3.70:6.29": "Evaṃ upavuttho kho, visākhe, nigaṇṭhuposatho na mahapphalo hoti na mahānisaṃso na mahājutiko na mahāvipphāro. <span class=\"brnum\">(2)</span>",
  "an3.70:7.1": "Kathañca, visākhe, ariyuposatho hoti?",
  "an3.70:7.2": "Upakkiliṭṭhassa, visākhe, cittassa upakkamena <span class=\"var\" title=\"pariyodāpanā (?)\" id=\"note270\">pariyodapanā</span> hoti.",
  "an3.70:7.3": "Kathañca, visākhe, upakkiliṭṭhassa cittassa upakkamena pariyodapanā hoti?",
  "an3.70:7.4": "Idha, visākhe, ariyasāvako tathāgataṃ anussarati:",
  "an3.70:7.5": "‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti.",
  "an3.70:7.6": "Tassa tathāgataṃ anussarato cittaṃ pasīdati, pāmojjaṃ uppajjati.",
  "an3.70:7.7": "Ye cittassa upakkilesā te pahīyanti, seyyathāpi, visākhe, upakkiliṭṭhassa sīsassa upakkamena pariyodapanā hoti.",
  "an3.70:8.1": "Kathañca, visākhe, upakkiliṭṭhassa sīsassa upakkamena pariyodapanā hoti?",
  "an3.70:8.2": "Kakkañca paṭicca mattikañca paṭicca udakañca paṭicca purisassa ca tajjaṃ vāyāmaṃ paṭicca, evaṃ kho, visākhe, upakkiliṭṭhassa sīsassa upakkamena pariyodapanā hoti.",
  "an3.70:8.3": "Evamevaṃ kho, visākhe, upakkiliṭṭhassa cittassa upakkamena pariyodapanā hoti.",
  "an3.70:9.1": "Kathañca, visākhe, upakkiliṭṭhassa cittassa upakkamena pariyodapanā hoti?",
  "an3.70:9.2": "Idha, visākhe, ariyasāvako tathāgataṃ anussarati:",
  "an3.70:9.3": "‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti.",
  "an3.70:9.4": "Tassa tathāgataṃ anussarato cittaṃ pasīdati, pāmojjaṃ uppajjati, ye cittassa upakkilesā te pahīyanti.",
  "an3.70:9.5": "Ayaṃ vuccati, visākhe:",
  "an3.70:9.6": "‘ariyasāvako brahmuposathaṃ upavasati, brahmunā saddhiṃ saṃvasati, <span class=\"var\" title=\"brahmañca (mr)\" id=\"note271\">brahmañcassa</span> ārabbha cittaṃ pasīdati, pāmojjaṃ uppajjati, ye cittassa upakkilesā te pahīyanti’.",
  "an3.70:9.7": "Evaṃ kho, visākhe, upakkiliṭṭhassa cittassa upakkamena pariyodapanā hoti.",
  "an3.70:9.8": "(3.1)",
  "an3.70:10.1": "Upakkiliṭṭhassa, visākhe, cittassa upakkamena pariyodapanā hoti.",
  "an3.70:10.2": "Kathañca, visākhe, upakkiliṭṭhassa cittassa upakkamena pariyodapanā hoti?",
  "an3.70:10.3": "Idha, visākhe, ariyasāvako dhammaṃ anussarati:",
  "an3.70:10.4": "‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhī’ti.",
  "an3.70:10.5": "Tassa dhammaṃ anussarato cittaṃ pasīdati, pāmojjaṃ uppajjati, ye cittassa upakkilesā te pahīyanti, seyyathāpi, visākhe, upakkiliṭṭhassa kāyassa upakkamena pariyodapanā hoti.",
  "an3.70:11.1": "Kathañca, visākhe, upakkiliṭṭhassa kāyassa upakkamena pariyodapanā hoti?",
  "an3.70:11.2": "Sottiñca paṭicca, cuṇṇañca paṭicca, udakañca paṭicca, purisassa ca tajjaṃ vāyāmaṃ paṭicca.",
  "an3.70:11.3": "Evaṃ kho, visākhe, upakkiliṭṭhassa kāyassa upakkamena pariyodapanā hoti.",
  "an3.70:11.4": "Evamevaṃ kho, visākhe, upakkiliṭṭhassa cittassa upakkamena pariyodapanā hoti.",
  "an3.70:12.1": "Kathañca, visākhe, upakkiliṭṭhassa cittassa upakkamena pariyodapanā hoti?",
  "an3.70:12.2": "Idha, visākhe, ariyasāvako dhammaṃ anussarati:",
  "an3.70:12.3": "‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhī’ti.",
  "an3.70:12.4": "Tassa dhammaṃ anussarato cittaṃ pasīdati, pāmojjaṃ uppajjati, ye cittassa upakkilesā te pahīyanti.",
  "an3.70:12.5": "Ayaṃ vuccati, visākhe, ‘ariyasāvako dhammuposathaṃ upavasati, dhammena saddhiṃ saṃvasati, dhammañcassa ārabbha cittaṃ pasīdati, pāmojjaṃ uppajjati, ye cittassa upakkilesā te pahīyanti’.",
  "an3.70:12.6": "Evaṃ kho, visākhe, upakkiliṭṭhassa cittassa upakkamena pariyodapanā hoti.",
  "an3.70:12.7": "(3.2)",
  "an3.70:13.1": "Upakkiliṭṭhassa, visākhe, cittassa upakkamena pariyodapanā hoti.",
  "an3.70:13.2": "Kathañca, visākhe, upakkiliṭṭhassa cittassa upakkamena pariyodapanā hoti?",
  "an3.70:13.3": "Idha, visākhe, ariyasāvako saṅghaṃ anussarati:",
  "an3.70:13.4": "‘suppaṭipanno bhagavato sāvakasaṅgho, ujuppaṭipanno bhagavato sāvakasaṅgho, ñāyappaṭipanno bhagavato sāvakasaṅgho, sāmīcippaṭipanno bhagavato sāvakasaṅgho, yadidaṃ cattāri purisayugāni aṭṭha purisapuggalā esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā’ti.",
  "an3.70:13.5": "Tassa saṅghaṃ anussarato cittaṃ pasīdati, pāmojjaṃ uppajjati, ye cittassa upakkilesā te pahīyanti, seyyathāpi, visākhe, upakkiliṭṭhassa vatthassa upakkamena pariyodapanā hoti.",
  "an3.70:14.1": "Kathañca, visākhe, upakkiliṭṭhassa vatthassa upakkamena pariyodapanā hoti?",
  "an3.70:14.2": "<span class=\"var\" title=\"usumañca (bj) | ūsañca (s1-3, km, pts1 aṭṭhakathāyampi pāṭhantaraṃ, ^sn22.89#1 [89. Khemakasutta] khemakasutte)\" id=\"note272\">Usmañca</span> paṭicca, khārañca paṭicca, gomayañca paṭicca, udakañca paṭicca, purisassa ca tajjaṃ vāyāmaṃ paṭicca.",
  "an3.70:14.3": "Evaṃ kho, visākhe, upakkiliṭṭhassa vatthassa upakkamena pariyodapanā hoti.",
  "an3.70:14.4": "Evamevaṃ kho, visākhe, upakkiliṭṭhassa cittassa upakkamena pariyodapanā hoti.",
  "an3.70:15.1": "Kathañca, visākhe, upakkiliṭṭhassa cittassa upakkamena pariyodapanā hoti?",
  "an3.70:15.2": "Idha, visākhe, ariyasāvako saṅghaṃ anussarati:",
  "an3.70:15.3": "‘suppaṭipanno bhagavato sāvakasaṅgho … pe …",
  "an3.70:15.4": "anuttaraṃ puññakkhettaṃ lokassā’ti.",
  "an3.70:15.5": "Tassa saṅghaṃ anussarato cittaṃ pasīdati, pāmojjaṃ uppajjati, ye cittassa upakkilesā te pahīyanti.",
  "an3.70:15.6": "Ayaṃ vuccati, visākhe, ‘ariyasāvako saṅghuposathaṃ upavasati, saṅghena saddhiṃ saṃvasati, saṅghañcassa ārabbha cittaṃ pasīdati, pāmojjaṃ uppajjati, ye cittassa upakkilesā te pahīyanti’.",
  "an3.70:15.7": "Evaṃ kho, visākhe, upakkiliṭṭhassa cittassa upakkamena pariyodapanā hoti.",
  "an3.70:15.8": "(3.3)",
  "an3.70:16.1": "Upakkiliṭṭhassa, visākhe, cittassa upakkamena pariyodapanā hoti.",
  "an3.70:16.2": "Kathañca, visākhe, upakkiliṭṭhassa cittassa upakkamena pariyodapanā hoti?",
  "an3.70:16.3": "Idha, visākhe, ariyasāvako attano sīlāni anussarati akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṃvattanikāni.",
  "an3.70:16.4": "Tassa sīlaṃ anussarato cittaṃ pasīdati, pāmojjaṃ uppajjati, ye cittassa upakkilesā te pahīyanti, seyyathāpi, visākhe, upakkiliṭṭhassa ādāsassa upakkamena pariyodapanā hoti.",
  "an3.70:17.1": "Kathañca, visākhe, upakkiliṭṭhassa ādāsassa upakkamena pariyodapanā hoti?",
  "an3.70:17.2": "Telañca paṭicca, chārikañca paṭicca, vālaṇḍupakañca paṭicca, purisassa ca tajjaṃ vāyāmaṃ paṭicca.",
  "an3.70:17.3": "Evaṃ kho, visākhe, upakkiliṭṭhassa ādāsassa upakkamena pariyodapanā hoti.",
  "an3.70:17.4": "Evamevaṃ kho, visākhe, upakkiliṭṭhassa cittassa upakkamena pariyodapanā hoti.",
  "an3.70:18.1": "Kathañca, visākhe, upakkiliṭṭhassa cittassa upakkamena pariyodapanā hoti?",
  "an3.70:18.2": "Idha, visākhe, ariyasāvako attano sīlāni anussarati akhaṇḍāni … pe …",
  "an3.70:18.3": "samādhisaṃvattanikāni.",
  "an3.70:18.4": "Tassa sīlaṃ anussarato cittaṃ pasīdati, pāmojjaṃ uppajjati, ye cittassa upakkilesā te pahīyanti.",
  "an3.70:18.5": "Ayaṃ vuccati, visākhe, ‘ariyasāvako sīluposathaṃ upavasati, sīlena saddhiṃ saṃvasati, sīlañcassa ārabbha cittaṃ pasīdati, pāmojjaṃ uppajjati, ye cittassa upakkilesā te pahīyanti’.",
  "an3.70:18.6": "Evaṃ kho, visākhe, upakkiliṭṭhassa cittassa upakkamena pariyodapanā hoti.",
  "an3.70:18.7": "(3.4)",
  "an3.70:19.1": "Upakkiliṭṭhassa, visākhe, cittassa upakkamena pariyodapanā hoti.",
  "an3.70:19.2": "Kathañca, visākhe, upakkiliṭṭhassa cittassa upakkamena pariyodapanā hoti?",
  "an3.70:19.3": "Idha, visākhe, ariyasāvako devatā anussarati:",
  "an3.70:19.4": "‘santi devā <span class=\"var\" title=\"cātummahārājikā (bj, s1-3, km, pts1)\" id=\"note273\">cātumahārājikā</span>, santi devā tāvatiṃsā, santi devā yāmā, santi devā tusitā, santi devā nimmānaratino, santi devā paranimmitavasavattino, santi devā brahmakāyikā, santi devā <span class=\"var\" title=\"tatuttariṃ (bj, pts1) | taduttari (s1-3)\" id=\"note274\">tatuttari</span>.",
  "an3.70:19.5": "Yathārūpāya saddhāya samannāgatā tā devatā ito cutā <span class=\"var\" title=\"tattha upapannā (bj) | tatthūpapannā (s3) | tatthuppannā (pts1)\" id=\"note275\">tatthupapannā</span>, mayhampi tathārūpā saddhā saṃvijjati.",
  "an3.70:19.6": "Yathārūpena sīlena samannāgatā tā devatā ito cutā tatthupapannā, mayhampi tathārūpaṃ sīlaṃ saṃvijjati.",
  "an3.70:19.7": "Yathārūpena sutena samannāgatā tā devatā ito cutā tatthupapannā, mayhampi tathārūpaṃ sutaṃ saṃvijjati.",
  "an3.70:19.8": "Yathārūpena cāgena samannāgatā tā devatā ito cutā tatthupapannā, mayhampi tathārūpo cāgo saṃvijjati.",
  "an3.70:19.9": "Yathārūpāya paññāya samannāgatā tā devatā ito cutā tatthupapannā, mayhampi tathārūpā paññā saṃvijjatī’ti.",
  "an3.70:19.10": "Tassa attano ca tāsañca devatānaṃ saddhañca sīlañca sutañca cāgañca paññañca anussarato cittaṃ pasīdati, pāmojjaṃ uppajjati, ye cittassa upakkilesā te pahīyanti, seyyathāpi, visākhe, upakkiliṭṭhassa jātarūpassa upakkamena pariyodapanā hoti.",
  "an3.70:20.1": "Kathañca, visākhe, upakkiliṭṭhassa jātarūpassa upakkamena pariyodapanā hoti?",
  "an3.70:20.2": "Ukkañca paṭicca, loṇañca paṭicca, <span class=\"var\" title=\"nāḷikañca paṭicca saṇḍāsañca (pts1, mr)\" id=\"note276\">gerukañca paṭicca, nāḷikasaṇḍāsañca</span> paṭicca, purisassa ca tajjaṃ vāyāmaṃ paṭicca.",
  "an3.70:20.3": "Evaṃ kho, visākhe, upakkiliṭṭhassa jātarūpassa upakkamena pariyodapanā hoti.",
  "an3.70:20.4": "Evamevaṃ kho, visākhe, upakkiliṭṭhassa cittassa upakkamena pariyodapanā hoti.",
  "an3.70:21.1": "Kathañca, visākhe, upakkiliṭṭhassa cittassa upakkamena pariyodapanā hoti?",
  "an3.70:21.2": "Idha, visākhe, ariyasāvako devatā anussarati:",
  "an3.70:21.3": "‘santi devā cātumahārājikā, santi devā tāvatiṃsā … pe …",
  "an3.70:21.4": "santi devā tatuttari.",
  "an3.70:21.5": "Yathārūpāya saddhāya samannāgatā tā devatā ito cutā tatthupapannā, mayhampi tathārūpā saddhā saṃvijjati.",
  "an3.70:21.6": "Yathārūpena sīlena …",
  "an3.70:21.7": "sutena …",
  "an3.70:21.8": "cāgena …",
  "an3.70:21.9": "paññāya samannāgatā tā devatā ito cutā tatthupapannā, mayhampi tathārūpā paññā saṃvijjatī’ti.",
  "an3.70:21.10": "Tassa attano ca tāsañca devatānaṃ saddhañca sīlañca sutañca cāgañca paññañca anussarato cittaṃ pasīdati, pāmojjaṃ uppajjati, ye cittassa upakkilesā te pahīyanti.",
  "an3.70:21.11": "Ayaṃ vuccati, visākhe, ‘ariyasāvako devatuposathaṃ upavasati, devatāhi saddhiṃ saṃvasati, devatā ārabbha cittaṃ pasīdati, pāmojjaṃ uppajjati, ye cittassa upakkilesā te pahīyanti’.",
  "an3.70:21.12": "Evaṃ kho, visākhe, upakkiliṭṭhassa cittassa upakkamena pariyodapanā hoti.",
  "an3.70:21.13": "(3.5)",
  "an3.70:22.1": "Sa kho so, visākhe, ariyasāvako iti paṭisañcikkhati:",
  "an3.70:22.2": "‘yāvajīvaṃ arahanto pāṇātipātaṃ pahāya pāṇātipātā paṭiviratā nihitadaṇḍā nihitasatthā lajjī dayāpannā sabbapāṇabhūtahitānukampī viharanti;",
  "an3.70:22.3": "ahampajja imañca rattiṃ imañca divasaṃ pāṇātipātaṃ pahāya pāṇātipātā paṭivirato nihitadaṇḍo nihitasattho lajjī dayāpanno sabbapāṇabhūtahitānukampī viharāmi.",
  "an3.70:22.4": "<span class=\"var\" title=\"imināpahaṃ (bj) | imināpaṅgena (^an8.41#1 [41. Saṅkhittūposathasutta])\" id=\"note277\">Imināpi</span> aṅgena arahataṃ anukaromi, uposatho ca me upavuttho bhavissati.",
  "an3.70:23.1": "Yāvajīvaṃ arahanto adinnādānaṃ pahāya adinnādānā paṭiviratā dinnādāyī dinnapāṭikaṅkhī, athenena sucibhūtena attanā viharanti;",
  "an3.70:23.2": "ahampajja imañca rattiṃ imañca divasaṃ adinnādānaṃ pahāya adinnādānā paṭivirato dinnādāyī dinnapāṭikaṅkhī, athenena sucibhūtena attanā viharāmi.",
  "an3.70:23.3": "Imināpi aṅgena arahataṃ anukaromi, uposatho ca me upavuttho bhavissati.",
  "an3.70:24.1": "Yāvajīvaṃ arahanto abrahmacariyaṃ pahāya brahmacārī <span class=\"var\" title=\"anācārī (mr)\" id=\"note278\">ārācārī</span> viratā methunā gāmadhammā;",
  "an3.70:24.2": "ahampajja imañca rattiṃ imañca divasaṃ abrahmacariyaṃ pahāya brahmacārī ārācārī virato methunā gāmadhammā.",
  "an3.70:24.3": "Imināpi aṅgena arahataṃ anukaromi, uposatho ca me upavuttho bhavissati.",
  "an3.70:25.1": "Yāvajīvaṃ arahanto musāvādaṃ pahāya musāvādā paṭiviratā saccavādī saccasandhā thetā paccayikā avisaṃvādakā lokassa;",
  "an3.70:25.2": "ahampajja imañca rattiṃ imañca divasaṃ musāvādaṃ pahāya musāvādā paṭivirato saccavādī saccasandho theto paccayiko avisaṃvādako lokassa.",
  "an3.70:25.3": "Imināpi aṅgena arahataṃ anukaromi, uposatho ca me upavuttho bhavissati.",
  "an3.70:26.1": "Yāvajīvaṃ arahanto surāmerayamajjapamādaṭṭhānaṃ pahāya surāmerayamajjapamādaṭṭhānā paṭiviratā;",
  "an3.70:26.2": "ahampajja imañca rattiṃ imañca divasaṃ surāmerayamajjapamādaṭṭhānaṃ pahāya surāmerayamajjapamādaṭṭhānā paṭivirato.",
  "an3.70:26.3": "Imināpi aṅgena arahataṃ anukaromi, uposatho ca me upavuttho bhavissati.",
  "an3.70:27.1": "Yāvajīvaṃ arahanto ekabhattikā rattūparatā viratā vikālabhojanā;",
  "an3.70:27.2": "ahampajja imañca rattiṃ imañca divasaṃ ekabhattiko rattūparato virato vikālabhojanā.",
  "an3.70:27.3": "Imināpi aṅgena arahataṃ anukaromi, uposatho ca me upavuttho bhavissati.",
  "an3.70:28.1": "Yāvajīvaṃ arahanto naccagītavāditavisūkadassanamālāgandhavilepanadhāraṇamaṇḍanavibhūsanaṭṭhānā paṭiviratā;",
  "an3.70:28.2": "ahampajja imañca rattiṃ imañca divasaṃ naccagītavāditavisūkadassanamālāgandhavilepanadhāraṇamaṇḍanavibhūsanaṭṭhānā paṭivirato.",
  "an3.70:28.3": "Imināpi aṅgena arahataṃ anukaromi, uposatho ca me upavuttho bhavissati.",
  "an3.70:29.1": "Yāvajīvaṃ arahanto uccāsayanamahāsayanaṃ pahāya uccāsayanamahāsayanā paṭiviratā nīcaseyyaṃ kappenti mañcake vā tiṇasanthārake vā;",
  "an3.70:29.2": "ahampajja imañca rattiṃ imañca divasaṃ uccāsayanamahāsayanaṃ pahāya uccāsayanamahāsayanā paṭivirato nīcaseyyaṃ kappemi mañcake vā tiṇasanthārake vā.",
  "an3.70:29.3": "Imināpi aṅgena arahataṃ anukaromi, uposatho ca me upavuttho bhavissatī’ti.",
  "an3.70:30.1": "Evaṃ kho, visākhe, ariyuposatho hoti.",
  "an3.70:30.2": "Evaṃ upavuttho kho, visākhe, ariyuposatho mahapphalo hoti mahānisaṃso mahājutiko mahāvipphāro.",
  "an3.70:31.1": "Kīvamahapphalo hoti kīvamahānisaṃso kīvamahājutiko kīvamahāvipphāro?",
  "an3.70:31.2": "Seyyathāpi, visākhe, yo imesaṃ soḷasannaṃ mahājanapadānaṃ <span class=\"var\" title=\"pahūtasattaratanānaṃ (bj, s1-3, km) | pahūtamahāsattaratanānaṃ (pts1)\" id=\"note279\">pahūtarattaratanānaṃ</span> <span class=\"var\" title=\"issarādhipaccaṃ (pts1)\" id=\"note280\">issariyādhipaccaṃ</span> rajjaṃ kāreyya, seyyathidaṃ—",
  "an3.70:31.3": "aṅgānaṃ, magadhānaṃ, kāsīnaṃ, kosalānaṃ, vajjīnaṃ, mallānaṃ, cetīnaṃ, vaṅgānaṃ, kurūnaṃ, pañcālānaṃ, <span class=\"var\" title=\"maccānaṃ (mr)\" id=\"note281\">macchānaṃ</span>, sūrasenānaṃ, assakānaṃ, avantīnaṃ, gandhārānaṃ, kambojānaṃ, aṭṭhaṅgasamannāgatassa uposathassa <span class=\"var\" title=\"etassa (bj) | ekaṃ (mr)\" id=\"note282\">etaṃ</span> kalaṃ nāgghati soḷasiṃ.",
  "an3.70:31.4": "Taṃ kissa hetu?",
  "an3.70:31.5": "Kapaṇaṃ, visākhe, mānusakaṃ rajjaṃ dibbaṃ sukhaṃ upanidhāya.",
  "an3.70:32.1": "<span class=\"cross\" title=\"^vb18#181 [Dhammahadayavibhaṅga/6. Āyuppamāṇa]\" id=\"note283\">*</span> <a class=\"sc\" id=\"29\"></a>Yāni, visākhe, mānusakāni paññāsa vassāni, cātumahārājikānaṃ devānaṃ eso eko <span class=\"var\" title=\"rattidivo (mr)\" id=\"note284\">rattindivo</span>.",
  "an3.70:32.2": "Tāya rattiyā tiṃsarattiyo māso.",
  "an3.70:32.3": "Tena māsena dvādasamāsiyo saṃvaccharo.",
  "an3.70:32.4": "Tena saṃvaccharena dibbāni pañca vassasatāni cātumahārājikānaṃ devānaṃ āyuppamāṇaṃ.",
  "an3.70:32.5": "Ṭhānaṃ kho panetaṃ, visākhe, vijjati yaṃ idhekacco itthī vā puriso vā aṭṭhaṅgasamannāgataṃ uposathaṃ upavasitvā kāyassa bhedā paraṃ maraṇā cātumahārājikānaṃ devānaṃ sahabyataṃ upapajjeyya.",
  "an3.70:32.6": "Idaṃ kho panetaṃ, visākhe, sandhāya bhāsitaṃ:",
  "an3.70:32.7": "‘kapaṇaṃ mānusakaṃ rajjaṃ dibbaṃ sukhaṃ upanidhāya’.",
  "an3.70:33.1": "Yaṃ, visākhe, mānusakaṃ vassasataṃ, tāvatiṃsānaṃ devānaṃ eso eko rattindivo.",
  "an3.70:33.2": "Tāya rattiyā tiṃsarattiyo māso.",
  "an3.70:33.3": "Tena māsena dvādasamāsiyo saṃvaccharo.",
  "an3.70:33.4": "Tena saṃvaccharena dibbaṃ vassasahassaṃ tāvatiṃsānaṃ devānaṃ āyuppamāṇaṃ.",
  "an3.70:33.5": "Ṭhānaṃ kho panetaṃ, visākhe, vijjati yaṃ idhekacco itthī vā puriso vā aṭṭhaṅgasamannāgataṃ uposathaṃ upavasitvā kāyassa bhedā paraṃ maraṇā tāvatiṃsānaṃ devānaṃ sahabyataṃ upapajjeyya.",
  "an3.70:33.6": "Idaṃ kho panetaṃ, visākhe, sandhāya bhāsitaṃ:",
  "an3.70:33.7": "‘kapaṇaṃ mānusakaṃ rajjaṃ dibbaṃ sukhaṃ upanidhāya’.",
  "an3.70:34.1": "Yāni, visākhe, mānusakāni dve vassasatāni, yāmānaṃ devānaṃ eso eko rattindivo.",
  "an3.70:34.2": "Tāya rattiyā tiṃsarattiyo māso.",
  "an3.70:34.3": "Tena māsena dvādasamāsiyo saṃvaccharo.",
  "an3.70:34.4": "Tena saṃvaccharena dibbāni dve vassasahassāni yāmānaṃ devānaṃ āyuppamāṇaṃ.",
  "an3.70:34.5": "Ṭhānaṃ kho panetaṃ, visākhe, vijjati yaṃ idhekacco itthī vā puriso vā aṭṭhaṅgasamannāgataṃ uposathaṃ upavasitvā kāyassa bhedā paraṃ maraṇā yāmānaṃ devānaṃ sahabyataṃ upapajjeyya.",
  "an3.70:34.6": "Idaṃ kho panetaṃ, visākhe, sandhāya bhāsitaṃ:",
  "an3.70:34.7": "‘kapaṇaṃ mānusakaṃ rajjaṃ dibbaṃ sukhaṃ upanidhāya’.",
  "an3.70:35.1": "Yāni, visākhe, mānusakāni cattāri vassasatāni, tusitānaṃ devānaṃ eso eko rattindivo.",
  "an3.70:35.2": "Tāya rattiyā tiṃsarattiyo māso.",
  "an3.70:35.3": "Tena māsena dvādasamāsiyo saṃvaccharo.",
  "an3.70:35.4": "Tena saṃvaccharena dibbāni cattāri vassasahassāni tusitānaṃ devānaṃ āyuppamāṇaṃ.",
  "an3.70:35.5": "Ṭhānaṃ kho panetaṃ, visākhe, vijjati yaṃ idhekacco itthī vā puriso vā aṭṭhaṅgasamannāgataṃ uposathaṃ upavasitvā kāyassa bhedā paraṃ maraṇā tusitānaṃ devānaṃ sahabyataṃ upapajjeyya.",
  "an3.70:35.6": "Idaṃ kho panetaṃ, visākhe, sandhāya bhāsitaṃ:",
  "an3.70:35.7": "‘kapaṇaṃ mānusakaṃ rajjaṃ dibbaṃ sukhaṃ upanidhāya’.",
  "an3.70:36.1": "Yāni, visākhe, mānusakāni aṭṭha vassasatāni, nimmānaratīnaṃ devānaṃ eso eko rattindivo.",
  "an3.70:36.2": "Tāya rattiyā tiṃsarattiyo māso.",
  "an3.70:36.3": "Tena māsena dvādasamāsiyo saṃvaccharo.",
  "an3.70:36.4": "Tena saṃvaccharena dibbāni aṭṭha vassasahassāni nimmānaratīnaṃ devānaṃ āyuppamāṇaṃ.",
  "an3.70:36.5": "Ṭhānaṃ kho panetaṃ, visākhe, vijjati yaṃ idhekacco itthī vā puriso vā aṭṭhaṅgasamannāgataṃ uposathaṃ upavasitvā kāyassa bhedā paraṃ maraṇā nimmānaratīnaṃ devānaṃ sahabyataṃ upapajjeyya.",
  "an3.70:36.6": "Idaṃ kho panetaṃ, visākhe, sandhāya bhāsitaṃ:",
  "an3.70:36.7": "‘kapaṇaṃ mānusakaṃ rajjaṃ dibbaṃ sukhaṃ upanidhāya’.",
  "an3.70:37.1": "Yāni, visākhe, mānusakāni soḷasa vassasatāni, paranimmitavasavattīnaṃ devānaṃ eso eko rattindivo.",
  "an3.70:37.2": "Tāya rattiyā tiṃsarattiyo māso.",
  "an3.70:37.3": "Tena māsena dvādasamāsiyo saṃvaccharo.",
  "an3.70:37.4": "Tena saṃvaccharena dibbāni soḷasa vassasahassāni paranimmitavasavattīnaṃ devānaṃ āyuppamāṇaṃ.",
  "an3.70:37.5": "Ṭhānaṃ kho panetaṃ, visākhe, vijjati yaṃ idhekacco itthī vā puriso vā aṭṭhaṅgasamannāgataṃ uposathaṃ upavasitvā kāyassa bhedā paraṃ maraṇā paranimmitavasavattīnaṃ devānaṃ sahabyataṃ upapajjeyya.",
  "an3.70:37.6": "Idaṃ kho panetaṃ, visākhe, sandhāya bhāsitaṃ:",
  "an3.70:37.7": "‘kapaṇaṃ mānusakaṃ rajjaṃ dibbaṃ sukhaṃ upanidhāyā’ti.",
  "an3.70:38.1": "<span class=\"cross\" title=\"^an8.42#1 [42. Vitthatūposathasutta]\" id=\"note285\">*</span> <a class=\"sc\" id=\"35\"></a><a class=\"pts\" id=\"pts1.215\"></a>Pāṇaṃ <span class=\"var\" title=\"na hāne (bj, pts1) | na hane (mr)\" id=\"note286\">na haññe</span> na cadinnamādiye,",
  "an3.70:38.2": "Musā na bhāse na ca majjapo siyā;",
  "an3.70:38.3": "Abrahmacariyā virameyya methunā,",
  "an3.70:38.4": "Rattiṃ na bhuñjeyya vikālabhojanaṃ.",
  "an3.70:39.1": "Mālaṃ na dhāre na ca gandhamācare,",
  "an3.70:39.2": "Mañce chamāyaṃ va sayetha santhate;",
  "an3.70:39.3": "Etañhi aṭṭhaṅgikamāhuposathaṃ,",
  "an3.70:39.4": "Buddhena dukkhantagunā pakāsitaṃ.",
  "an3.70:40.1": "Cando ca suriyo ca ubho sudassanā,",
  "an3.70:40.2": "Obhāsayaṃ anupariyanti yāvatā;",
  "an3.70:40.3": "Tamonudā te pana antalikkhagā,",
  "an3.70:40.4": "Nabhe pabhāsanti disāvirocanā.",
  "an3.70:41.1": "Etasmiṃ yaṃ vijjati antare dhanaṃ,",
  "an3.70:41.2": "Muttā maṇi veḷuriyañca bhaddakaṃ;",
  "an3.70:41.3": "Siṅgī suvaṇṇaṃ atha vāpi kañcanaṃ,",
  "an3.70:41.4": "Yaṃ jātarūpaṃ haṭakanti vuccati.",
  "an3.70:42.1": "Aṭṭhaṅgupetassa uposathassa,",
  "an3.70:42.2": "Kalampi te nānubhavanti soḷasiṃ;",
  "an3.70:42.3": "Candappabhā tāragaṇā ca sabbe.",
  "an3.70:43.1": "Tasmā hi nārī ca naro ca sīlavā,",
  "an3.70:43.2": "Aṭṭhaṅgupetaṃ upavassuposathaṃ;",
  "an3.70:43.3": "Puññāni katvāna sukhudrayāni,",
  "an3.70:43.4": "Aninditā saggamupenti ṭhānan”ti.",
  "an3.70:44.1": "Dasamaṃ.",
  "an3.70:45.1": "Mahāvaggo sattamo.",
  "an3.70:46.1": "Titthabhayañca venāgo,",
  "an3.70:46.2": "sarabho kesamuttiyā;",
  "an3.70:46.3": "Sāḷho cāpi kathāvatthu,",
  "an3.70:46.4": "titthiyamūluposathoti."
}