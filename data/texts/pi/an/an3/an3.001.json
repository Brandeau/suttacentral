{
  "_markup_path": "markup/an/an03/an3.001.html",
  "_alt_strings": [
    "en/sujato/an/an03/an3.001.json"
  ],
  "an3.1:1.1": "Aṅguttara Nikāya 3",
  "an3.1:2.1": "1. Bālavagga",
  "an3.1:3.1": "1. Bhayasutta",
  "an3.1:4.1": "<span class=\"evam\">Evaṃ me sutaṃ—​</span>",
  "an3.1:4.2": "ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.",
  "an3.1:4.3": "Tatra kho bhagavā bhikkhū āmantesi:",
  "an3.1:4.4": "“bhikkhavo”ti.",
  "an3.1:4.5": "“<span class=\"var\" title=\"bhaddante (pts1, mr)\" id=\"note1\">Bhadante</span>”ti te bhikkhū bhagavato paccassosuṃ.",
  "an3.1:4.6": "Bhagavā etadavoca:",
  "an3.1:5.1": "“Yāni kānici, bhikkhave, bhayāni uppajjanti sabbāni tāni bālato uppajjanti, no paṇḍitato.",
  "an3.1:5.2": "Ye keci upaddavā uppajjanti sabbe te bālato uppajjanti, no paṇḍitato.",
  "an3.1:5.3": "Ye keci upasaggā uppajjanti sabbe te bālato uppajjanti, no paṇḍitato.",
  "an3.1:5.4": "<span class=\"var\" title=\"naḷāgāro vā tiṇāgāro vā (bj)\" id=\"note2\">Seyyathāpi, bhikkhave, naḷāgārā vā tiṇāgārā vā</span> <span class=\"var\" title=\"aggimukko (bj) | aggi mukko (s1-3, km, pts1)\" id=\"note3\">aggi mutto</span> kūṭāgārānipi ḍahati ullittāvalittāni nivātāni phusitaggaḷāni pihitavātapānāni;",
  "an3.1:5.5": "evamevaṃ kho, bhikkhave, yāni kānici bhayāni uppajjanti sabbāni tāni bālato uppajjanti, no paṇḍitato.",
  "an3.1:5.6": "Ye keci upaddavā uppajjanti sabbe te bālato uppajjanti, no paṇḍitato.",
  "an3.1:5.7": "Ye keci upasaggā uppajjanti sabbe te bālato uppajjanti, no paṇḍitato.",
  "an3.1:6.1": "Iti kho, bhikkhave, sappaṭibhayo bālo, appaṭibhayo paṇḍito.",
  "an3.1:6.2": "Saupaddavo bālo, anupaddavo paṇḍito.",
  "an3.1:6.3": "Saupasaggo bālo, anupasaggo paṇḍito.",
  "an3.1:6.4": "Natthi, bhikkhave, paṇḍitato bhayaṃ, natthi paṇḍitato upaddavo, natthi paṇḍitato upasaggo.",
  "an3.1:7.1": "Tasmātiha, bhikkhave, evaṃ sikkhitabbaṃ:",
  "an3.1:7.2": "‘yehi tīhi dhammehi samannāgato bālo veditabbo te tayo dhamme abhinivajjetvā, yehi tīhi dhammehi samannāgato paṇḍito veditabbo te tayo dhamme samādāya vattissāmā’ti.",
  "an3.1:7.3": "Evañhi vo, bhikkhave, sikkhitabban”ti.",
  "an3.1:8.1": "Paṭhamaṃ."
}