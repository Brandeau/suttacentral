{
  "_markup_path": "markup/an/an03/an3.052.html",
  "_alt_strings": [
    "en/sujato/an/an03/an3.052.json"
  ],
  "an3.52:1.1": "Aṅguttara Nikāya 3",
  "an3.52:2.1": "6. Brāhmaṇavagga",
  "an3.52:3.1": "52. Dutiyadvebrāhmaṇasutta",
  "an3.52:4.1": "Atha kho dve brāhmaṇā jiṇṇā vuddhā mahallakā addhagatā vayoanuppattā vīsavassasatikā jātiyā yena bhagavā tenupasaṅkamiṃsu;",
  "an3.52:4.2": "upasaṅkamitvā bhagavantaṃ abhivādetvā ekamantaṃ nisīdiṃsu.",
  "an3.52:4.3": "Ekamantaṃ nisinnā kho te brāhmaṇā bhagavantaṃ etadavocuṃ:",
  "an3.52:4.4": "“mayamassu, bho gotama, brāhmaṇā jiṇṇā vuddhā mahallakā addhagatā vayoanuppattā vīsavassasatikā jātiyā;",
  "an3.52:4.5": "te camhā akatakalyāṇā akatakusalā akatabhīruttāṇā.",
  "an3.52:4.6": "Ovadatu no bhavaṃ gotamo, anusāsatu no bhavaṃ gotamo yaṃ amhākaṃ assa dīgharattaṃ hitāya sukhāyā”ti.",
  "an3.52:5.1": "“Taggha tumhe, brāhmaṇā, jiṇṇā vuddhā mahallakā addhagatā vayoanuppattā vīsavassasatikā jātiyā;",
  "an3.52:5.2": "te cattha akatakalyāṇā akatakusalā akatabhīruttāṇā.",
  "an3.52:5.3": "Āditto kho ayaṃ, brāhmaṇā, loko jarāya byādhinā maraṇena.",
  "an3.52:5.4": "Evaṃ āditte kho, brāhmaṇā, loke jarāya byādhinā maraṇena, yo idha kāyena saṃyamo vācāya saṃyamo manasā saṃyamo, taṃ tassa petassa tāṇañca leṇañca dīpañca saraṇañca parāyaṇañcāti.",
  "an3.52:6.1": "Ādittasmiṃ agārasmiṃ,",
  "an3.52:6.2": "yaṃ nīharati bhājanaṃ;",
  "an3.52:6.3": "Taṃ tassa hoti atthāya,",
  "an3.52:6.4": "no ca yaṃ tattha ḍayhati.",
  "an3.52:7.1": "<span class=\"var\" title=\"evaṃ ādīpito (bj, pts1) | evaṃ ādittake (s1-3, km)\" id=\"note143\">Evaṃ āditto kho</span> loko,",
  "an3.52:7.2": "jarāya maraṇena ca;",
  "an3.52:7.3": "Nīharetheva dānena,",
  "an3.52:7.4": "dinnaṃ hoti <span class=\"var\" title=\"sunibbhataṃ (mr)\" id=\"note144\">sunīhataṃ</span>.",
  "an3.52:8.1": "Yodha kāyena saṃyamo,",
  "an3.52:8.2": "Vācāya uda cetasā;",
  "an3.52:8.3": "Taṃ tassa petassa sukhāya hoti,",
  "an3.52:8.4": "Yaṃ jīvamāno pakaroti puññan”ti.",
  "an3.52:9.1": "Dutiyaṃ."
}