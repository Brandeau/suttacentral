{
  "_markup_path": "markup/an/an03/an3.125.html",
  "_alt_strings": [
    "en/sujato/an/an03/an3.125.json"
  ],
  "an3.125:1.1": "Aṅguttara Nikāya 3",
  "an3.125:2.1": "13. Kusināravagga",
  "an3.125:3.1": "125. Gotamakacetiyasutta",
  "an3.125:4.1": "Ekaṃ samayaṃ bhagavā vesāliyaṃ viharati gotamake cetiye.",
  "an3.125:4.2": "Tatra kho bhagavā bhikkhū āmantesi:",
  "an3.125:4.3": "“bhikkhavo”ti.",
  "an3.125:4.4": "“Bhadante”ti te bhikkhū bhagavato paccassosuṃ.",
  "an3.125:4.5": "Bhagavā etadavoca:",
  "an3.125:5.1": "<span class=\"cross\" title=\"^mnd11#48 [Kalahavivādasuttaniddesa] | ^mi5.2.1#1 [Khuddānukhuddakapañha] | ^kv4.4#9 [Aṭṭhārasamavagga/ Dhammadesanākathā]\" id=\"note416\">*</span> <a class=\"sc\" id=\"2\"></a>“Abhiññāyāhaṃ, bhikkhave, dhammaṃ desemi, no anabhiññāya.",
  "an3.125:5.2": "Sanidānāhaṃ, bhikkhave, dhammaṃ desemi, no anidānaṃ.",
  "an3.125:5.3": "Sappāṭihāriyāhaṃ, bhikkhave, dhammaṃ desemi, no appāṭihāriyaṃ.",
  "an3.125:5.4": "Tassa mayhaṃ, bhikkhave, abhiññāya dhammaṃ desayato no anabhiññāya, sanidānaṃ dhammaṃ desayato no anidānaṃ, sappāṭihāriyaṃ dhammaṃ desayato no appāṭihāriyaṃ, karaṇīyo ovādo, karaṇīyā anusāsanī.",
  "an3.125:5.5": "Alañca pana vo, bhikkhave, tuṭṭhiyā, alaṃ attamanatāya, alaṃ somanassāya:",
  "an3.125:5.6": "‘sammāsambuddho bhagavā, svākkhāto dhammo, suppaṭipanno saṃgho’”ti.",
  "an3.125:6.1": "Idamavoca bhagavā.",
  "an3.125:6.2": "Attamanā te bhikkhū bhagavato bhāsitaṃ abhinandunti.",
  "an3.125:6.3": "Imasmiñca pana veyyākaraṇasmiṃ bhaññamāne sahassī lokadhātu akampitthāti.",
  "an3.125:7.1": "Tatiyaṃ."
}