{
  "_markup_path": "markup/an/an03/an3.003.html",
  "_alt_strings": [
    "en/sujato/an/an03/an3.003.json"
  ],
  "an3.3:1.1": "Aṅguttara Nikāya 3",
  "an3.3:2.1": "1. Bālavagga",
  "an3.3:3.1": "3. Cintīsutta",
  "an3.3:4.1": "<span class=\"cross\" title=\"^mn129#1 [Bālapaṇḍitasutta] | ^ne6#396 [Sāsanapaṭṭhāna]\" id=\"note6\">*</span> <a class=\"sc\" id=\"1\"></a>“Tīṇimāni, bhikkhave, bālassa bālalakkhaṇāni bālanimittāni bālāpadānāni.",
  "an3.3:4.2": "Katamāni tīṇi?",
  "an3.3:4.3": "Idha, bhikkhave, bālo duccintitacintī ca hoti dubbhāsitabhāsī ca dukkaṭakammakārī ca.",
  "an3.3:4.4": "No <span class=\"var\" title=\"no cetaṃ (s1-3, km, mr)\" id=\"note7\">cedaṃ</span>, bhikkhave, bālo duccintitacintī ca abhavissa dubbhāsitabhāsī ca dukkaṭakammakārī ca, <span class=\"var\" title=\"tena naṃ paṇḍitā na jāneyyuṃ (mr) | na naṃ paṇḍitā jāneyyuṃ (?)\" id=\"note8\">kena naṃ paṇḍitā jāneyyuṃ</span>:",
  "an3.3:4.5": "‘bālo ayaṃ bhavaṃ asappuriso’ti?",
  "an3.3:4.6": "Yasmā ca kho, bhikkhave,<span class=\"cross\" title=\"^pe3#9 [Suttādhiṭṭhānatatiyabhūmi]\" id=\"note9\">*</span> bālo duccintitacintī ca hoti dubbhāsitabhāsī ca dukkaṭakammakārī ca tasmā naṃ paṇḍitā jānanti:",
  "an3.3:4.7": "‘bālo ayaṃ bhavaṃ asappuriso’ti.",
  "an3.3:4.8": "Imāni kho, bhikkhave, tīṇi bālassa bālalakkhaṇāni bālanimittāni bālāpadānāni.",
  "an3.3:5.1": "<span class=\"cross\" title=\"^mn129#22 [Bālapaṇḍitasutta] | ^ne6#396 [Sāsanapaṭṭhāna]\" id=\"note10\">*</span> <a class=\"sc\" id=\"2\"></a><a class=\"pts\" id=\"pts1.103\"></a>Tīṇimāni, bhikkhave, paṇḍitassa paṇḍitalakkhaṇāni paṇḍitanimittāni paṇḍitāpadānāni.",
  "an3.3:5.2": "Katamāni tīṇi?",
  "an3.3:5.3": "Idha, bhikkhave, paṇḍito sucintitacintī ca hoti subhāsitabhāsī ca sukatakammakārī ca.",
  "an3.3:5.4": "No cedaṃ, bhikkhave, paṇḍito sucintitacintī ca abhavissa subhāsitabhāsī ca sukatakammakārī ca, kena naṃ paṇḍitā jāneyyuṃ:",
  "an3.3:5.5": "‘paṇḍito ayaṃ bhavaṃ sappuriso’ti?",
  "an3.3:5.6": "Yasmā ca kho, bhikkhave, paṇḍito sucintitacintī ca hoti subhāsitabhāsī ca sukatakammakārī ca tasmā naṃ paṇḍitā jānanti:",
  "an3.3:5.7": "‘paṇḍito ayaṃ bhavaṃ sappuriso’ti.",
  "an3.3:5.8": "Imāni kho, bhikkhave, tīṇi paṇḍitassa paṇḍitalakkhaṇāni paṇḍitanimittāni paṇḍitāpadānāni.",
  "an3.3:5.9": "Tasmātiha … pe ….",
  "an3.3:6.1": "Tatiyaṃ."
}