{
  "_markup_path": "markup/an/an03/an3.090.html",
  "_alt_strings": [
    "en/sujato/an/an03/an3.090.json"
  ],
  "an3.90:1.1": "Aṅguttara Nikāya 3",
  "an3.90:2.1": "9. Samaṇavagga",
  "an3.90:3.1": "90. Dutiyasikkhattayasutta",
  "an3.90:4.1": "“Tisso imā, bhikkhave, sikkhā.",
  "an3.90:4.2": "Katamā tisso?",
  "an3.90:4.3": "Adhisīlasikkhā, adhicittasikkhā, adhipaññāsikkhā.",
  "an3.90:5.1": "Katamā ca, bhikkhave, adhisīlasikkhā?",
  "an3.90:5.2": "Idha, bhikkhave, bhikkhu sīlavā hoti … pe …",
  "an3.90:5.3": "samādāya sikkhati sikkhāpadesu.",
  "an3.90:5.4": "Ayaṃ vuccati, bhikkhave, adhisīlasikkhā.",
  "an3.90:6.1": "Katamā ca, bhikkhave, adhicittasikkhā?",
  "an3.90:6.2": "Idha, bhikkhave, bhikkhu vivicceva kāmehi … pe …",
  "an3.90:6.3": "catutthaṃ jhānaṃ upasampajja viharati.",
  "an3.90:6.4": "Ayaṃ vuccati, bhikkhave, adhicittasikkhā.",
  "an3.90:7.1": "Katamā ca, bhikkhave, adhipaññāsikkhā?",
  "an3.90:7.2": "Idha, bhikkhave, bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati.",
  "an3.90:7.3": "Ayaṃ vuccati, bhikkhave, adhipaññāsikkhā.",
  "an3.90:7.4": "Imā kho, bhikkhave, tisso sikkhāti.",
  "an3.90:8.1": "Adhisīlaṃ adhicittaṃ,",
  "an3.90:8.2": "adhipaññañca vīriyavā;",
  "an3.90:8.3": "Thāmavā dhitimā jhāyī,",
  "an3.90:8.4": "sato <span class=\"var\" title=\"uppattindriyo (mr)\" id=\"note325\">guttindriyo</span> care.",
  "an3.90:9.1": "<span class=\"cross\" title=\"^thag6.4#5 [Kullattheragāthā] | ^ne4#83 [Vibhaṅga/ Vicayahāravibhaṅga]\" id=\"note326\">*</span> <a class=\"sc\" id=\"6\"></a>Yathā pure tathā pacchā,",
  "an3.90:9.2": "yathā pacchā tathā pure;",
  "an3.90:9.3": "Yathā adho tathā uddhaṃ,",
  "an3.90:9.4": "yathā uddhaṃ tathā adho.",
  "an3.90:10.1": "Yathā divā tathā rattiṃ,",
  "an3.90:10.2": "yathā rattiṃ tathā divā;",
  "an3.90:10.3": "Abhibhuyya disā sabbā,",
  "an3.90:10.4": "appamāṇasamādhinā.",
  "an3.90:11.1": "Tamāhu sekhaṃ <span class=\"var\" title=\"pāṭipadaṃ (?)\" id=\"note327\">paṭipadaṃ</span>,",
  "an3.90:11.2": "atho <span class=\"var\" title=\"saṃsuddhacāraṇaṃ (bj, pts1) | saṃsuddhacārinaṃ (s1-3, km)\" id=\"note328\">saṃsuddhacāriyaṃ</span>;",
  "an3.90:11.3": "Tamāhu loke sambuddhaṃ,",
  "an3.90:11.4": "dhīraṃ paṭipadantaguṃ.",
  "an3.90:12.1": "Viññāṇassa nirodhena,",
  "an3.90:12.2": "taṇhākkhayavimuttino;",
  "an3.90:12.3": "Pajjotasseva nibbānaṃ,",
  "an3.90:12.4": "vimokkho hoti cetaso”ti.",
  "an3.90:13.1": "Dasamaṃ."
}