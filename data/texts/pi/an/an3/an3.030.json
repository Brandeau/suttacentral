{
  "_markup_path": "markup/an/an03/an3.030.html",
  "_alt_strings": [
    "en/sujato/an/an03/an3.030.json"
  ],
  "an3.30:1.1": "Aṅguttara Nikāya 3",
  "an3.30:2.1": "3. Puggalavagga",
  "an3.30:3.1": "30. Avakujjasutta",
  "an3.30:4.1": "<span class=\"cross\" title=\"^pp2.3#24 [Tikapuggalapaññatti]-292\" id=\"note65\">*</span> <a class=\"sc\" id=\"1\"></a>“Tayome, bhikkhave, puggalā santo saṃvijjamānā lokasmiṃ.",
  "an3.30:4.2": "Katame tayo?",
  "an3.30:4.3": "Avakujjapañño puggalo, ucchaṅgapañño puggalo, puthupañño puggalo.",
  "an3.30:4.4": "Katamo ca, bhikkhave, avakujjapañño puggalo?",
  "an3.30:4.5": "Idha, bhikkhave, ekacco puggalo ārāmaṃ gantā hoti abhikkhaṇaṃ bhikkhūnaṃ santike dhammassavanāya.",
  "an3.30:4.6": "Tassa bhikkhū dhammaṃ desenti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāsenti.",
  "an3.30:4.7": "So tasmiṃ āsane nisinno tassā kathāya neva ādiṃ manasi karoti, na majjhaṃ manasi karoti, na pariyosānaṃ manasi karoti;",
  "an3.30:4.8": "vuṭṭhitopi tamhā āsanā tassā kathāya neva ādiṃ manasi karoti, na majjhaṃ manasi karoti, na pariyosānaṃ manasi karoti.",
  "an3.30:4.9": "Seyyathāpi, bhikkhave, kumbho <span class=\"var\" title=\"nikkujjo (bj, s1-3, pts1)\" id=\"note66\">nikujjo</span> tatra udakaṃ āsittaṃ vivaṭṭati, no saṇṭhāti;",
  "an3.30:4.10": "evamevaṃ kho, bhikkhave, idhekacco puggalo ārāmaṃ gantā hoti abhikkhaṇaṃ bhikkhūnaṃ santike dhammassavanāya.",
  "an3.30:4.11": "Tassa bhikkhū dhammaṃ desenti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāsenti.",
  "an3.30:4.12": "So tasmiṃ āsane nisinno tassā kathāya neva ādiṃ manasi karoti, na majjhaṃ manasi karoti, na pariyosānaṃ manasi karoti;",
  "an3.30:4.13": "vuṭṭhitopi tamhā āsanā tassā kathāya neva ādiṃ manasi karoti, na majjhaṃ manasi karoti, na pariyosānaṃ manasi karoti.",
  "an3.30:4.14": "Ayaṃ vuccati, bhikkhave, avakujjapañño puggalo.",
  "an3.30:5.1": "Katamo ca, bhikkhave, ucchaṅgapañño puggalo?",
  "an3.30:5.2": "Idha, bhikkhave, ekacco puggalo ārāmaṃ gantā hoti abhikkhaṇaṃ bhikkhūnaṃ santike dhammassavanāya.",
  "an3.30:5.3": "Tassa bhikkhū dhammaṃ desenti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāsenti.",
  "an3.30:5.4": "So tasmiṃ āsane nisinno tassā kathāya ādimpi manasi karoti, majjhampi manasi karoti, pariyosānampi manasi karoti;",
  "an3.30:5.5": "vuṭṭhito ca kho tamhā āsanā tassā kathāya neva ādiṃ manasi karoti, na majjhaṃ manasi karoti, na pariyosānaṃ manasi karoti.",
  "an3.30:5.6": "Seyyathāpi, bhikkhave, purisassa ucchaṅge nānākhajjakāni ākiṇṇāni—",
  "an3.30:5.7": "tilā taṇḍulā modakā badarā.",
  "an3.30:5.8": "So tamhā āsanā vuṭṭhahanto satisammosā pakireyya.",
  "an3.30:5.9": "Evamevaṃ kho, bhikkhave, idhekacco puggalo ārāmaṃ gantā hoti abhikkhaṇaṃ bhikkhūnaṃ santike dhammassavanāya.",
  "an3.30:5.10": "Tassa bhikkhū dhammaṃ desenti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāsenti.",
  "an3.30:5.11": "So tasmiṃ āsane nisinno tassā kathāya ādimpi manasi karoti, majjhampi manasi karoti, pariyosānampi manasi karoti;",
  "an3.30:5.12": "vuṭṭhito ca kho tamhā āsanā tassā kathāya neva ādiṃ manasi karoti, na majjhaṃ manasi karoti, na pariyosānaṃ manasi karoti.",
  "an3.30:5.13": "Ayaṃ vuccati, bhikkhave, ucchaṅgapañño puggalo.",
  "an3.30:6.1": "Katamo ca, bhikkhave, puthupañño puggalo?",
  "an3.30:6.2": "Idha, bhikkhave, ekacco puggalo ārāmaṃ gantā hoti abhikkhaṇaṃ bhikkhūnaṃ santike dhammassavanāya.",
  "an3.30:6.3": "Tassa bhikkhū dhammaṃ desenti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāsenti.",
  "an3.30:6.4": "So tasmiṃ āsane nisinno tassā kathāya ādimpi manasi karoti, majjhampi manasi karoti, pariyosānampi manasi karoti;",
  "an3.30:6.5": "vuṭṭhitopi tamhā āsanā tassā kathāya ādimpi manasi karoti, majjhampi manasi karoti, pariyosānampi manasi karoti.",
  "an3.30:6.6": "Seyyathāpi, bhikkhave, kumbho ukkujjo tatra udakaṃ āsittaṃ saṇṭhāti no vivaṭṭati;",
  "an3.30:6.7": "evamevaṃ kho, bhikkhave, idhekacco puggalo ārāmaṃ gantā hoti abhikkhaṇaṃ bhikkhūnaṃ santike dhammassavanāya.",
  "an3.30:6.8": "Tassa bhikkhū dhammaṃ desenti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāsenti.",
  "an3.30:6.9": "So tasmiṃ āsane nisinno tassā kathāya ādimpi manasi karoti, majjhampi manasi karoti, pariyosānampi manasi karoti;",
  "an3.30:6.10": "vuṭṭhitopi tamhā āsanā tassā kathāya ādimpi manasi karoti, majjhampi manasi karoti, pariyosānampi manasi karoti.",
  "an3.30:6.11": "Ayaṃ vuccati, bhikkhave, puthupañño puggalo.",
  "an3.30:6.12": "Ime kho, bhikkhave, tayo puggalā santo saṃvijjamānā lokasminti.",
  "an3.30:7.1": "Avakujjapañño puriso,",
  "an3.30:7.2": "dummedho avicakkhaṇo;",
  "an3.30:7.3": "Abhikkhaṇampi ce hoti,",
  "an3.30:7.4": "gantā bhikkhūna santike.",
  "an3.30:8.1": "Ādiṃ kathāya majjhañca,",
  "an3.30:8.2": "pariyosānañca tādiso;",
  "an3.30:8.3": "Uggahetuṃ na sakkoti,",
  "an3.30:8.4": "paññā hissa na vijjati.",
  "an3.30:9.1": "Ucchaṅgapañño puriso,",
  "an3.30:9.2": "seyyo etena vuccati;",
  "an3.30:9.3": "Abhikkhaṇampi ce hoti,",
  "an3.30:9.4": "gantā bhikkhūna santike.",
  "an3.30:10.1": "Ādiṃ kathāya majjhañca,",
  "an3.30:10.2": "pariyosānañca tādiso;",
  "an3.30:10.3": "Nisinno āsane tasmiṃ,",
  "an3.30:10.4": "uggahetvāna byañjanaṃ;",
  "an3.30:10.5": "Vuṭṭhito nappajānāti,",
  "an3.30:10.6": "<span class=\"var\" title=\"gahitampissa (pts1, mr)\" id=\"note67\">gahitaṃ hissa</span> mussati.",
  "an3.30:11.1": "Puthupañño ca puriso,",
  "an3.30:11.2": "seyyo <span class=\"var\" title=\"etena (s1-3, mr)\" id=\"note68\">etehi</span> vuccati;",
  "an3.30:11.3": "Abhikkhaṇampi ce hoti,",
  "an3.30:11.4": "gantā bhikkhūna santike.",
  "an3.30:12.1": "Ādiṃ kathāya majjhañca,",
  "an3.30:12.2": "pariyosānañca tādiso;",
  "an3.30:12.3": "Nisinno āsane tasmiṃ,",
  "an3.30:12.4": "uggahetvāna byañjanaṃ.",
  "an3.30:13.1": "Dhāreti seṭṭhasaṅkappo,",
  "an3.30:13.2": "Abyaggamānaso naro;",
  "an3.30:13.3": "Dhammānudhammappaṭipanno,",
  "an3.30:13.4": "Dukkhassantakaro siyā”ti.",
  "an3.30:14.1": "Dasamaṃ.",
  "an3.30:15.1": "Puggalavaggo tatiyo.",
  "an3.30:16.1": "<span class=\"var\" title=\"saviṭṭha (s1-3, km) | seṭṭha (mr)\" id=\"note69\">Samiddha</span> gilāna saṅkhārā,",
  "an3.30:16.2": "bahukārā vajirena ca;",
  "an3.30:16.3": "Sevi jiguccha gūthabhāṇī,",
  "an3.30:16.4": "andho ca avakujjatāti."
}