{
  "_markup_path": "markup/an/an03/an3.131.html",
  "_alt_strings": [
    "en/sujato/an/an03/an3.131.json"
  ],
  "an3.131:1.1": "Aṅguttara Nikāya 3",
  "an3.131:2.1": "13. Kusināravagga",
  "an3.131:3.1": "131. Paṭicchannasutta",
  "an3.131:4.1": "“Tīṇimāni, bhikkhave, paṭicchannāni <span class=\"var\" title=\"vahanti (bj, s1-3, km, pts1)\" id=\"note433\">āvahanti</span>, no vivaṭāni.",
  "an3.131:4.2": "Katamāni tīṇi?",
  "an3.131:4.3": "Mātugāmo, bhikkhave, paṭicchanno āvahati, no vivaṭo;",
  "an3.131:4.4": "brāhmaṇānaṃ, bhikkhave, mantā paṭicchannā āvahanti, no vivaṭā;",
  "an3.131:4.5": "micchādiṭṭhi, bhikkhave, paṭicchannā āvahati, no vivaṭā.",
  "an3.131:4.6": "Imāni kho, bhikkhave, tīṇi paṭicchannāni āvahanti, no vivaṭāni.",
  "an3.131:5.1": "Tīṇimāni, bhikkhave, vivaṭāni virocanti, no paṭicchannāni.",
  "an3.131:5.2": "Katamāni tīṇi?",
  "an3.131:5.3": "Candamaṇḍalaṃ, bhikkhave, vivaṭaṃ virocati, no paṭicchannaṃ;",
  "an3.131:5.4": "sūriyamaṇḍalaṃ, bhikkhave, vivaṭaṃ virocati, no paṭicchannaṃ;<span class=\"cross\" title=\"^pi-tv-pvr7#25 [Ekuttarikanaya/ Tikavāra] | ^mi5.4.2#1 [Dhammavinayapaṭicchannāpaṭicchannapañha]\" id=\"note434\">*</span>",
  "an3.131:5.5": "tathāgatappavedito dhammavinayo, bhikkhave, vivaṭo virocati, no paṭicchanno.",
  "an3.131:5.6": "Imāni kho, bhikkhave, tīṇi vivaṭāni virocanti, no paṭicchannānī”ti.",
  "an3.131:6.1": "Navamaṃ."
}