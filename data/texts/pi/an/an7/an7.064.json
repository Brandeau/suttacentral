{
  "_markup_path": "markup/an/an07/an7.064.html",
  "_alt_strings": [
    "en/sujato/an/an07/an7.064.json"
  ],
  "an7.64:1.1": "Aṅguttara Nikāya 7",
  "an7.64:2.1": "6. Abyākatavagga",
  "an7.64:3.1": "64. Kodhanasutta",
  "an7.64:4.1": "“Sattime, bhikkhave, dhammā sapattakantā sapattakaraṇā kodhanaṃ āgacchanti itthiṃ vā purisaṃ vā.",
  "an7.64:4.2": "Katame satta?",
  "an7.64:4.3": "Idha, bhikkhave, sapatto sapattassa evaṃ icchati:",
  "an7.64:4.4": "‘aho vatāyaṃ dubbaṇṇo assā’ti.",
  "an7.64:4.5": "Taṃ kissa hetu?",
  "an7.64:4.6": "Na, bhikkhave, sapatto sapattassa vaṇṇavatāya nandati.",
  "an7.64:4.7": "<span class=\\\"var\\\" title=\\\"kodhanāyaṃ (mr)\\\" id=\\\"note163\\\">Kodhanoyaṃ</span>, bhikkhave, purisapuggalo kodhābhibhūto kodhapareto, kiñcāpi so hoti sunhāto suvilitto kappitakesamassu <span class=\\\"var\\\" title=\\\"odātavatthavāsano (s1-3) | odātavasano (mr)\\\" id=\\\"note164\\\">odātavatthavasano</span>;",
  "an7.64:4.8": "atha kho so dubbaṇṇova hoti kodhābhibhūto.",
  "an7.64:4.9": "Ayaṃ, bhikkhave, paṭhamo dhammo sapattakanto sapattakaraṇo kodhanaṃ āgacchati itthiṃ vā purisaṃ vā. <span class=\\\"brnum\\\">(1)</span>",
  "an7.64:5.1": "Puna caparaṃ, bhikkhave, sapatto sapattassa evaṃ icchati:",
  "an7.64:5.2": "‘aho vatāyaṃ dukkhaṃ sayeyyā’ti.",
  "an7.64:5.3": "Taṃ kissa hetu?",
  "an7.64:5.4": "Na, bhikkhave, sapatto sapattassa sukhaseyyāya nandati.",
  "an7.64:5.5": "Kodhanoyaṃ, bhikkhave, purisapuggalo kodhābhibhūto kodhapareto, kiñcāpi so pallaṅke seti gonakatthate paṭalikatthate kadalimigapavarapaccattharaṇe sauttaracchade ubhatolohitakūpadhāne;",
  "an7.64:5.6": "atha kho so dukkhaññeva seti kodhābhibhūto.",
  "an7.64:5.7": "Ayaṃ, bhikkhave, dutiyo dhammo sapattakanto sapattakaraṇo kodhanaṃ āgacchati itthiṃ vā purisaṃ vā. <span class=\\\"brnum\\\">(2)</span>",
  "an7.64:6.1": "Puna caparaṃ, bhikkhave, sapatto sapattassa evaṃ icchati:",
  "an7.64:6.2": "‘aho vatāyaṃ na pacurattho assā’ti.",
  "an7.64:6.3": "Taṃ kissa hetu?",
  "an7.64:6.4": "Na, bhikkhave, sapatto sapattassa pacuratthatāya nandati.",
  "an7.64:6.5": "Kodhanoyaṃ, bhikkhave, purisapuggalo kodhābhibhūto kodhapareto, anatthampi gahetvā ‘attho me gahito’ti maññati, atthampi gahetvā ‘anattho me gahito’ti maññati.",
  "an7.64:6.6": "Tassime dhammā aññamaññaṃ vipaccanīkā gahitā dīgharattaṃ ahitāya dukkhāya saṃvattanti kodhābhibhūtassa.",
  "an7.64:6.7": "Ayaṃ, bhikkhave, tatiyo dhammo sapattakanto sapattakaraṇo kodhanaṃ āgacchati itthiṃ vā purisaṃ vā. <span class=\\\"brnum\\\">(3)</span>",
  "an7.64:7.1": "Puna caparaṃ, bhikkhave, sapatto sapattassa evaṃ icchati:",
  "an7.64:7.2": "‘aho vatāyaṃ na bhogavā assā’ti.",
  "an7.64:7.3": "Taṃ kissa hetu?",
  "an7.64:7.4": "Na, bhikkhave, sapatto sapattassa bhogavatāya nandati.",
  "an7.64:7.5": "Kodhanassa, bhikkhave, purisapuggalassa kodhābhibhūtassa kodhaparetassa, yepissa te honti bhogā uṭṭhānavīriyādhigatā bāhābalaparicitā sedāvakkhittā dhammikā dhammaladdhā, tepi rājāno rājakosaṃ pavesenti kodhābhibhūtassa.",
  "an7.64:7.6": "Ayaṃ, bhikkhave, catuttho dhammo sapattakanto sapattakaraṇo kodhanaṃ āgacchati itthiṃ vā purisaṃ vā. <span class=\\\"brnum\\\">(4)</span>",
  "an7.64:8.1": "Puna caparaṃ, bhikkhave, sapatto sapattassa evaṃ icchati:",
  "an7.64:8.2": "‘aho vatāyaṃ na yasavā assā’ti.",
  "an7.64:8.3": "Taṃ kissa hetu?",
  "an7.64:8.4": "Na, bhikkhave, sapatto sapattassa yasavatāya nandati.",
  "an7.64:8.5": "Kodhanoyaṃ, bhikkhave, purisapuggalo kodhābhibhūto kodhapareto, yopissa so hoti yaso appamādādhigato, tamhāpi dhaṃsati kodhābhibhūto.",
  "an7.64:8.6": "Ayaṃ, bhikkhave, pañcamo dhammo sapattakanto sapattakaraṇo kodhanaṃ āgacchati itthiṃ vā purisaṃ vā. <span class=\\\"brnum\\\">(5)</span>",
  "an7.64:9.1": "Puna caparaṃ, bhikkhave, sapatto sapattassa evaṃ icchati:",
  "an7.64:9.2": "‘aho vatāyaṃ na mittavā assā’ti.",
  "an7.64:9.3": "Taṃ kissa hetu?",
  "an7.64:9.4": "Na, bhikkhave, sapatto sapattassa mittavatāya nandati.",
  "an7.64:9.5": "Kodhanaṃ, bhikkhave, purisapuggalaṃ kodhābhibhūtaṃ kodhaparetaṃ, yepissa te honti mittāmaccā ñātisālohitā, tepi ārakā parivajjanti kodhābhibhūtaṃ.",
  "an7.64:9.6": "Ayaṃ, bhikkhave, chaṭṭho dhammo sapattakanto sapattakaraṇo kodhanaṃ āgacchati itthiṃ vā purisaṃ vā. <span class=\\\"brnum\\\">(6)</span>",
  "an7.64:10.1": "Puna caparaṃ, bhikkhave, sapatto sapattassa evaṃ icchati:",
  "an7.64:10.2": "‘aho vatāyaṃ kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyyā’ti.",
  "an7.64:10.3": "Taṃ kissa hetu?",
  "an7.64:10.4": "Na, bhikkhave, sapatto sapattassa sugatigamane nandati.",
  "an7.64:10.5": "Kodhanoyaṃ, bhikkhave, purisapuggalo kodhābhibhūto kodhapareto kāyena duccaritaṃ carati, vācāya duccaritaṃ carati, manasā duccaritaṃ carati.",
  "an7.64:10.6": "So kāyena duccaritaṃ caritvā vācāya … pe …",
  "an7.64:10.7": "kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati kodhābhibhūto.",
  "an7.64:10.8": "Ayaṃ, bhikkhave, sattamo dhammo sapattakanto sapattakaraṇo kodhanaṃ āgacchati itthiṃ vā purisaṃ vā. <span class=\\\"brnum\\\">(7)</span>",
  "an7.64:11.1": "Ime kho, bhikkhave, satta dhammā sapattakantā sapattakaraṇā kodhanaṃ āgacchanti itthiṃ vā purisaṃ vāti.",
  "an7.64:12.1": "Kodhano dubbaṇṇo hoti,",
  "an7.64:12.2": "atho dukkhampi seti so;",
  "an7.64:12.3": "Atho atthaṃ gahetvāna,",
  "an7.64:12.4": "anatthaṃ <span class=\\\"var\\\" title=\\\"adhigacchati (si) | paṭipajjati (s1-3)\\\" id=\\\"note165\\\">adhipajjati</span>.",
  "an7.64:13.1": "Tato kāyena vācāya,",
  "an7.64:13.2": "vadhaṃ katvāna kodhano;",
  "an7.64:13.3": "Kodhābhibhūto puriso,",
  "an7.64:13.4": "dhanajāniṃ nigacchati.",
  "an7.64:14.1": "Kodhasammadasammatto,",
  "an7.64:14.2": "<span class=\\\"var\\\" title=\\\"āyasakkhaṃ (s1-3)\\\" id=\\\"note166\\\">āyasakyaṃ</span> nigacchati;",
  "an7.64:14.3": "Ñātimittā suhajjā ca,",
  "an7.64:14.4": "parivajjanti kodhanaṃ.",
  "an7.64:15.1": "<span class=\\\"cross\\\" title=\\\"^it88#1 [Antarāmalasutta] | ^mnd1#46 [Kāmasuttaniddesa]\\\" id=\\\"note167\\\">*</span> <a class=\\\"sc\\\" id=\\\"12\\\"></a>Anatthajanano kodho,",
  "an7.64:15.2": "kodho cittappakopano;",
  "an7.64:15.3": "Bhayamantarato jātaṃ,",
  "an7.64:15.4": "taṃ jano nāvabujjhati.",
  "an7.64:16.1": "Kuddho atthaṃ na jānāti,",
  "an7.64:16.2": "kuddho dhammaṃ na passati;",
  "an7.64:16.3": "Andhatamaṃ tadā hoti,",
  "an7.64:16.4": "yaṃ kodho sahate naraṃ.",
  "an7.64:17.1": "Yaṃ kuddho uparodheti,",
  "an7.64:17.2": "sukaraṃ viya dukkaraṃ;",
  "an7.64:17.3": "Pacchā so vigate kodhe,",
  "an7.64:17.4": "aggidaḍḍhova tappati.",
  "an7.64:18.1": "Dummaṅkuyaṃ <span class=\\\"var\\\" title=\\\"sadasseti (bj) | paṭhamaṃ dasseti (s1-3)\\\" id=\\\"note168\\\">padasseti</span>,",
  "an7.64:18.2": "dhūmaṃ dhūmīva pāvako;",
  "an7.64:18.3": "Yato patāyati kodho,",
  "an7.64:18.4": "yena kujjhanti mānavā.",
  "an7.64:19.1": "<span class=\\\"var\\\" title=\\\"na assa hirī ottappañca (mr)\\\" id=\\\"note169\\\">Nāssa hirī na ottappaṃ</span>,",
  "an7.64:19.2": "na vāco hoti gāravo;",
  "an7.64:19.3": "Kodhena abhibhūtassa,",
  "an7.64:19.4": "na dīpaṃ hoti kiñcanaṃ.",
  "an7.64:20.1": "Tapanīyāni kammāni,",
  "an7.64:20.2": "yāni dhammehi ārakā;",
  "an7.64:20.3": "Tāni ārocayissāmi,",
  "an7.64:20.4": "taṃ suṇātha yathā tathaṃ.",
  "an7.64:21.1": "Kuddho hi pitaraṃ hanti,",
  "an7.64:21.2": "hanti kuddho samātaraṃ;",
  "an7.64:21.3": "Kuddho hi brāhmaṇaṃ hanti,",
  "an7.64:21.4": "hanti kuddho puthujjanaṃ.",
  "an7.64:22.1": "Yāya mātu bhato poso,",
  "an7.64:22.2": "imaṃ lokaṃ avekkhati;",
  "an7.64:22.3": "Tampi pāṇadadiṃ santiṃ,",
  "an7.64:22.4": "hanti kuddho puthujjano.",
  "an7.64:23.1": "Attūpamā hi te sattā,",
  "an7.64:23.2": "attā hi <span class=\\\"var\\\" title=\\\"paramaṃ (bj, s1-3, pts1)\\\" id=\\\"note170\\\">paramo</span> piyo;",
  "an7.64:23.3": "Hanti kuddho puthuttānaṃ,",
  "an7.64:23.4": "nānārūpesu mucchito.",
  "an7.64:24.1": "Asinā hanti attānaṃ,",
  "an7.64:24.2": "visaṃ khādanti mucchitā;",
  "an7.64:24.3": "Rajjuyā bajjha mīyanti,",
  "an7.64:24.4": "pabbatāmapi kandare.",
  "an7.64:25.1": "<span class=\\\"var\\\" title=\\\"bhūtahaccāni (bj, s1-3)\\\" id=\\\"note171\\\">Bhūnahaccāni</span> kammāni,",
  "an7.64:25.2": "attamāraṇiyāni ca;",
  "an7.64:25.3": "<span class=\\\"var\\\" title=\\\"karonto nāvabujjhati (mr)\\\" id=\\\"note172\\\">Karontā nāvabujjhanti</span>,",
  "an7.64:25.4": "kodhajāto parābhavo.",
  "an7.64:26.1": "Itāyaṃ kodharūpena,",
  "an7.64:26.2": "maccupāso guhāsayo;",
  "an7.64:26.3": "Taṃ damena samucchinde,",
  "an7.64:26.4": "paññāvīriyena diṭṭhiyā.",
  "an7.64:27.1": "Yathā <span class=\\\"var\\\" title=\\\"ekametaṃ (bj) | ekamekaṃ (s1-3, pts1)\\\" id=\\\"note173\\\">metaṃ</span> akusalaṃ,",
  "an7.64:27.2": "samucchindetha paṇḍito;",
  "an7.64:27.3": "Tatheva dhamme sikkhetha,",
  "an7.64:27.4": "mā no dummaṅkuyaṃ ahu.",
  "an7.64:28.1": "Vītakodhā anāyāsā,",
  "an7.64:28.2": "Vītalobhā <span class=\\\"var\\\" title=\\\"anissukā (s1, pts1)\\\" id=\\\"note174\\\">anussukā</span>;",
  "an7.64:28.3": "Dantā kodhaṃ pahantvāna,",
  "an7.64:28.4": "<span class=\\\"var\\\" title=\\\"parinibbassathanāsavāti (s1-3) | parinibbiṃsu anāsavāti (mr)\\\" id=\\\"note175\\\">Parinibbanti anāsavā”ti</span>.",
  "an7.64:29.1": "Ekādasamaṃ.",
  "an7.64:30.1": "Abyākatavaggo chaṭṭho.",
  "an7.64:31.1": "Abyākato purisagati,",
  "an7.64:31.2": "Tissa sīha arakkhiyaṃ;",
  "an7.64:31.3": "Kimilaṃ satta pacalā,",
  "an7.64:31.4": "Mettā bhariyā kodhekādasāti."
}