{
  "_markup_path": "markup/an/an07/an7.065.html",
  "_alt_strings": [
    "en/sujato/an/an07/an7.065.json"
  ],
  "an7.65:1.1": "Aṅguttara Nikāya 7",
  "an7.65:2.1": "7. Mahāvagga",
  "an7.65:3.1": "<span class=\\\"var\\\" title=\\\"hirottappasuttaṃ (bj)\\\" id=\\\"note176\\\">65. Hirīottappasutta</span>",
  "an7.65:4.1": "<span class=\\\"cross\\\" title=\\\"^an5.24#1 [24. Dussīlasutta] | ^an5.168#1 [168. Sīlasutta] | ^an6.50#1 [50. Indriyasaṃvarasutta] | ^an10.3#1 [3. Paṭhamaupanisasutta] | ^an11.3#1 [3. Paṭhamaupanisāsutta]\\\" id=\\\"note177\\\">*</span> “Hirottappe, bhikkhave, asati hirottappavipannassa hatūpaniso hoti indriyasaṃvaro;",
  "an7.65:4.2": "indriyasaṃvare asati indriyasaṃvaravipannassa hatūpanisaṃ hoti sīlaṃ;",
  "an7.65:4.3": "sīle asati sīlavipannassa hatūpaniso hoti sammāsamādhi;",
  "an7.65:4.4": "sammāsamādhimhi asati sammāsamādhivipannassa hatūpanisaṃ hoti yathābhūtañāṇadassanaṃ;",
  "an7.65:4.5": "yathābhūtañāṇadassane asati yathābhūtañāṇadassanavipannassa hatūpaniso hoti nibbidāvirāgo;",
  "an7.65:4.6": "nibbidāvirāge asati nibbidāvirāgavipannassa hatūpanisaṃ hoti vimuttiñāṇadassanaṃ.",
  "an7.65:4.7": "Seyyathāpi, bhikkhave, rukkho sākhāpalāsavipanno.",
  "an7.65:4.8": "Tassa papaṭikāpi na pāripūriṃ gacchati, tacopi pheggupi sāropi na pāripūriṃ gacchati.",
  "an7.65:4.9": "Evamevaṃ kho, bhikkhave, hirottappe asati hirottappavipannassa hatūpaniso hoti indriyasaṃvaro;",
  "an7.65:4.10": "indriyasaṃvare asati indriyasaṃvaravipannassa hatūpanisaṃ hoti sīlaṃ;",
  "an7.65:4.11": "sīle asati sīlavipannassa hatūpaniso hoti sammāsamādhi;",
  "an7.65:4.12": "sammāsamādhimhi asati sammāsamādhivipannassa hatūpanisaṃ hoti yathābhūtañāṇadassanaṃ;",
  "an7.65:4.13": "yathābhūtañāṇadassane asati yathābhūtañāṇadassanavipannassa hatūpaniso hoti nibbidāvirāgo;",
  "an7.65:4.14": "nibbidāvirāge asati nibbidāvirāgavipannassa hatūpanisaṃ hoti vimuttiñāṇadassanaṃ.",
  "an7.65:5.1": "Hirottappe, bhikkhave, sati hirottappasampannassa upanisasampanno hoti indriyasaṃvaro;",
  "an7.65:5.2": "indriyasaṃvare sati indriyasaṃvarasampannassa upanisasampannaṃ hoti sīlaṃ;<span class=\\\"cross\\\" title=\\\"^an5.168#1 [168. Sīlasutta] | ^an6.50#1 [50. Indriyasaṃvarasutta]\\\" id=\\\"note178\\\">*</span>",
  "an7.65:5.3": "sīle sati sīlasampannassa upanisasampanno hoti sammāsamādhi;",
  "an7.65:5.4": "sammāsamādhimhi sati sammāsamādhisampannassa upanisasampannaṃ hoti yathābhūtañāṇadassanaṃ;",
  "an7.65:5.5": "yathābhūtañāṇadassane sati yathābhūtañāṇadassanasampannassa upanisasampanno hoti nibbidāvirāgo;",
  "an7.65:5.6": "nibbidāvirāge sati nibbidāvirāgasampannassa upanisasampannaṃ hoti vimuttiñāṇadassanaṃ.",
  "an7.65:5.7": "Seyyathāpi, bhikkhave, rukkho sākhāpalāsasampanno.",
  "an7.65:5.8": "Tassa papaṭikāpi pāripūriṃ gacchati, tacopi pheggupi sāropi pāripūriṃ gacchati.",
  "an7.65:5.9": "Evamevaṃ kho, bhikkhave, hirottappe sati hirottappasampannassa upanisasampanno hoti … pe …",
  "an7.65:5.10": "vimuttiñāṇadassanan”ti.",
  "an7.65:6.1": "Paṭhamaṃ."
}