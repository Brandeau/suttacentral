{
  "_markup_path": "markup/an/an07/an7.078.html",
  "_alt_strings": [
    "en/sujato/an/an07/an7.078.json"
  ],
  "an7.78:1.1": "Aṅguttara Nikāya 7",
  "an7.78:2.1": "8. Vinayavagga",
  "an7.78:3.1": "78. Catutthavinayadharasutta",
  "an7.78:4.1": "<span class=\\\"cross\\\" title=\\\"^pi-tv-pvr7#96 [Ekuttarikanaya/ Sattakavāra]\\\" id=\\\"note248\\\">*</span> <a class=\\\"sc\\\" id=\\\"1\\\"></a>“Sattahi, bhikkhave, dhammehi samannāgato bhikkhu vinayadharo hoti.",
  "an7.78:4.2": "Katamehi sattahi?",
  "an7.78:4.3": "Āpattiṃ jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, anekavihitaṃ pubbenivāsaṃ anussarati, seyyathidaṃ—",
  "an7.78:4.4": "ekampi jātiṃ, dvepi jātiyo … pe …",
  "an7.78:4.5": "iti sākāraṃ sauddesaṃ anekavihitaṃ pubbenivāsaṃ anussarati.",
  "an7.78:4.6": "Dibbena cakkhunā visuddhena atikkantamānusakena yathākammūpage satte pajānāti.",
  "an7.78:4.7": "Āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati.",
  "an7.78:4.8": "Imehi kho, bhikkhave, sattahi dhammehi samannāgato bhikkhu vinayadharo hotī”ti.",
  "an7.78:5.1": "Catutthaṃ."
}