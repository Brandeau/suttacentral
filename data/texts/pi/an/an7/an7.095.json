{
  "_markup_path": "markup/an/an07/an7.095.html",
  "_alt_strings": [
    "en/sujato/an/an07/an7.095.json"
  ],
  "an7.95:1.1": "Aṅguttara Nikāya 7",
  "an7.95:2.1": "10. Āhuneyyavagga",
  "an7.95:3.1": "95",
  "an7.95:4.1": "“Sattime, bhikkhave, puggalā āhuneyyā … pe …",
  "an7.95:4.2": "dakkhiṇeyyā añjalikaraṇīyā anuttaraṃ puññakkhettaṃ lokassa.",
  "an7.95:4.3": "Katame satta?",
  "an7.95:4.4": "Idha, bhikkhave, ekacco puggalo cakkhusmiṃ aniccānupassī viharati aniccasaññī aniccapaṭisaṃvedī satataṃ samitaṃ abbokiṇṇaṃ cetasā adhimuccamāno paññāya pariyogāhamāno.",
  "an7.95:4.5": "So āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati.",
  "an7.95:4.6": "Ayaṃ kho, bhikkhave, paṭhamo puggalo āhuneyyo pāhuneyyo … pe …",
  "an7.95:4.7": "anuttaraṃ puññakkhettaṃ lokassa.",
  "an7.95:5.1": "Puna caparaṃ, bhikkhave, idhekacco puggalo cakkhusmiṃ aniccānupassī viharati aniccasaññī aniccapaṭisaṃvedī satataṃ samitaṃ abbokiṇṇaṃ cetasā adhimuccamāno paññāya pariyogāhamāno.",
  "an7.95:5.2": "Tassa apubbaṃ acarimaṃ āsavapariyādānañca hoti jīvitapariyādānañca.",
  "an7.95:5.3": "Ayaṃ, bhikkhave, dutiyo puggalo āhuneyyo … pe …",
  "an7.95:5.4": "anuttaraṃ puññakkhettaṃ lokassa.",
  "an7.95:6.1": "Puna caparaṃ, bhikkhave, idhekacco puggalo cakkhusmiṃ aniccānupassī viharati aniccasaññī aniccapaṭisaṃvedī satataṃ samitaṃ abbokiṇṇaṃ cetasā adhimuccamāno paññāya pariyogāhamāno.",
  "an7.95:6.2": "So pañcannaṃ orambhāgiyānaṃ saṃyojanānaṃ parikkhayā antarāparinibbāyī hoti … pe …",
  "an7.95:6.3": "upahaccaparinibbāyī hoti … pe …",
  "an7.95:6.4": "asaṅkhāraparinibbāyī hoti … pe …",
  "an7.95:6.5": "sasaṅkhāraparinibbāyī hoti … pe …",
  "an7.95:6.6": "uddhaṃsoto hoti akaniṭṭhagāmī.",
  "an7.95:6.7": "Ayaṃ, bhikkhave, sattamo puggalo āhuneyyo … pe …",
  "an7.95:6.8": "anuttaraṃ puññakkhettaṃ lokassa.",
  "an7.95:6.9": "Ime kho, bhikkhave, satta puggalā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassā”ti."
}