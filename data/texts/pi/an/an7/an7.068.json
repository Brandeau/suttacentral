{
  "_markup_path": "markup/an/an07/an7.068.html",
  "_alt_strings": [
    "en/sujato/an/an07/an7.068.json"
  ],
  "an7.68:1.1": "Aṅguttara Nikāya 7",
  "an7.68:2.1": "7. Mahāvagga",
  "an7.68:3.1": "68. Dhammaññūsutta",
  "an7.68:4.1": "“Sattahi, bhikkhave, dhammehi samannāgato bhikkhu āhuneyyo hoti … pe …",
  "an7.68:4.2": "anuttaraṃ puññakkhettaṃ lokassa.",
  "an7.68:4.3": "Katamehi sattahi?",
  "an7.68:4.4": "Idha, bhikkhave, bhikkhu dhammaññū ca hoti atthaññū ca attaññū ca mattaññū ca kālaññū ca parisaññū ca puggalaparoparaññū ca.",
  "an7.68:5.1": "Kathañca, bhikkhave, bhikkhu dhammaññū hoti?",
  "an7.68:5.2": "Idha, bhikkhave, bhikkhu dhammaṃ jānāti—",
  "an7.68:5.3": "suttaṃ geyyaṃ veyyākaraṇaṃ gāthaṃ udānaṃ itivuttakaṃ jātakaṃ abbhutadhammaṃ vedallaṃ.",
  "an7.68:5.4": "No ce, bhikkhave, bhikkhu dhammaṃ jāneyya—",
  "an7.68:5.5": "suttaṃ geyyaṃ … pe …",
  "an7.68:5.6": "abbhutadhammaṃ vedallaṃ, nayidha ‘dhammaññū’ti vucceyya.",
  "an7.68:5.7": "Yasmā ca kho, bhikkhave, bhikkhu dhammaṃ jānāti—",
  "an7.68:5.8": "suttaṃ geyyaṃ … pe …",
  "an7.68:5.9": "abbhutadhammaṃ vedallaṃ, tasmā ‘dhammaññū’ti vuccati.",
  "an7.68:5.10": "Iti dhammaññū. <span class=\\\"brnum\\\">(1)</span>",
  "an7.68:6.1": "Atthaññū ca kathaṃ hoti?",
  "an7.68:6.2": "Idha, bhikkhave, bhikkhu tassa tasseva bhāsitassa atthaṃ jānāti:",
  "an7.68:6.3": "‘ayaṃ imassa bhāsitassa attho, ayaṃ imassa bhāsitassa attho’ti.",
  "an7.68:6.4": "No ce, bhikkhave, bhikkhu tassa tasseva bhāsitassa atthaṃ jāneyya:",
  "an7.68:6.5": "‘ayaṃ imassa bhāsitassa attho, ayaṃ imassa bhāsitassa attho’ti, nayidha ‘atthaññū’ti vucceyya.",
  "an7.68:6.6": "Yasmā ca kho, bhikkhave, bhikkhu tassa tasseva bhāsitassa atthaṃ jānāti:",
  "an7.68:6.7": "‘ayaṃ imassa bhāsitassa attho, ayaṃ imassa bhāsitassa attho’ti, tasmā ‘atthaññū’ti vuccati.",
  "an7.68:6.8": "Iti dhammaññū, atthaññū. <span class=\\\"brnum\\\">(2)</span>",
  "an7.68:7.1": "Attaññū ca kathaṃ hoti?",
  "an7.68:7.2": "Idha, bhikkhave, bhikkhu attānaṃ jānāti:",
  "an7.68:7.3": "‘ettakomhi saddhāya sīlena sutena cāgena paññāya paṭibhānenā’ti.",
  "an7.68:7.4": "No ce, bhikkhave, bhikkhu attānaṃ jāneyya:",
  "an7.68:7.5": "‘ettakomhi saddhāya sīlena sutena cāgena paññāya paṭibhānenā’ti, nayidha ‘attaññū’ti vucceyya.",
  "an7.68:7.6": "Yasmā ca, bhikkhave, bhikkhu attānaṃ jānāti:",
  "an7.68:7.7": "‘ettakomhi saddhāya sīlena sutena cāgena paññāya paṭibhānenā’ti, tasmā ‘attaññū’ti vuccati.",
  "an7.68:7.8": "Iti dhammaññū, atthaññū, attaññū. <span class=\\\"brnum\\\">(3)</span>",
  "an7.68:8.1": "Mattaññū ca kathaṃ hoti?",
  "an7.68:8.2": "Idha, bhikkhave, bhikkhu mattaṃ jānāti cīvarapiṇḍapātasenāsanagilānappaccayabhesajjaparikkhārānaṃ paṭiggahaṇāya.",
  "an7.68:8.3": "No ce, bhikkhave, bhikkhu mattaṃ jāneyya cīvarapiṇḍapātasenāsanagilānappaccayabhesajjaparikkhārānaṃ paṭiggahaṇāya, nayidha ‘mattaññū’ti vucceyya.",
  "an7.68:8.4": "Yasmā ca kho, bhikkhave, bhikkhu mattaṃ jānāti cīvarapiṇḍapātasenāsanagilānappaccayabhesajjaparikkhārānaṃ paṭiggahaṇāya, tasmā ‘mattaññū’ti vuccati.",
  "an7.68:8.5": "Iti dhammaññū, atthaññū, attaññū, mattaññū. <span class=\\\"brnum\\\">(4)</span>",
  "an7.68:9.1": "Kālaññū ca kathaṃ hoti?",
  "an7.68:9.2": "Idha, bhikkhave, bhikkhu kālaṃ jānāti:",
  "an7.68:9.3": "‘ayaṃ kālo uddesassa, ayaṃ kālo paripucchāya, ayaṃ kālo yogassa, ayaṃ kālo paṭisallānassā’ti.",
  "an7.68:9.4": "No ce, bhikkhave, bhikkhu kālaṃ jāneyya:",
  "an7.68:9.5": "‘ayaṃ kālo uddesassa, ayaṃ kālo paripucchāya, ayaṃ kālo yogassa, ayaṃ kālo paṭisallānassā’ti, nayidha ‘kālaññū’ti vucceyya.",
  "an7.68:9.6": "Yasmā ca kho, bhikkhave, bhikkhu kālaṃ jānāti:",
  "an7.68:9.7": "‘ayaṃ kālo uddesassa, ayaṃ kālo paripucchāya, ayaṃ kālo yogassa, ayaṃ kālo paṭisallānassā’ti, tasmā ‘kālaññū’ti vuccati.",
  "an7.68:9.8": "Iti dhammaññū, atthaññū, attaññū, mattaññū, kālaññū. <span class=\\\"brnum\\\">(5)</span>",
  "an7.68:10.1": "Parisaññū ca kathaṃ hoti?",
  "an7.68:10.2": "Idha, bhikkhave, bhikkhu parisaṃ jānāti:",
  "an7.68:10.3": "‘ayaṃ khattiyaparisā, ayaṃ brāhmaṇaparisā, ayaṃ gahapatiparisā, ayaṃ samaṇaparisā.",
  "an7.68:10.4": "Tattha evaṃ upasaṅkamitabbaṃ, evaṃ ṭhātabbaṃ, evaṃ kattabbaṃ, evaṃ nisīditabbaṃ, evaṃ bhāsitabbaṃ, evaṃ tuṇhī bhavitabban’ti.",
  "an7.68:10.5": "No ce, bhikkhave, bhikkhu parisaṃ jāneyya:",
  "an7.68:10.6": "‘ayaṃ khattiyaparisā … pe …",
  "an7.68:10.7": "evaṃ tuṇhī bhavitabban’ti, nayidha ‘parisaññū’ti vucceyya.",
  "an7.68:10.8": "Yasmā ca kho, bhikkhave, bhikkhu parisaṃ jānāti:",
  "an7.68:10.9": "‘ayaṃ khattiyaparisā, ayaṃ brāhmaṇaparisā, ayaṃ gahapatiparisā, ayaṃ samaṇaparisā.",
  "an7.68:10.10": "Tattha evaṃ upasaṅkamitabbaṃ, evaṃ ṭhātabbaṃ, evaṃ kattabbaṃ, evaṃ nisīditabbaṃ, evaṃ bhāsitabbaṃ, evaṃ tuṇhī bhavitabban’ti, tasmā ‘parisaññū’ti vuccati.",
  "an7.68:10.11": "Iti dhammaññū, atthaññū, attaññū, mattaññū, kālaññū, parisaññū. <span class=\\\"brnum\\\">(6)</span>",
  "an7.68:11.1": "Puggalaparoparaññū ca kathaṃ hoti?",
  "an7.68:11.2": "Idha, bhikkhave, <span class=\\\"var\\\" title=\\\"sabbatthapi idha ārambhe \\\\\" bhikkhuno tveva id=\\\"note196\\\">bhikkhuno</span> dvayena puggalā viditā honti.",
  "an7.68:11.3": "Dve puggalā—",
  "an7.68:11.4": "eko ariyānaṃ dassanakāmo, eko ariyānaṃ na dassanakāmo.",
  "an7.68:11.5": "Yvāyaṃ puggalo ariyānaṃ na dassanakāmo, evaṃ so tenaṅgena gārayho.",
  "an7.68:11.6": "Yvāyaṃ puggalo ariyānaṃ dassanakāmo, evaṃ so tenaṅgena pāsaṃso.",
  "an7.68:11.7": "(7.1)",
  "an7.68:12.1": "Dve puggalā ariyānaṃ dassanakāmā—",
  "an7.68:12.2": "eko saddhammaṃ sotukāmo, eko saddhammaṃ na sotukāmo.",
  "an7.68:12.3": "Yvāyaṃ puggalo saddhammaṃ na sotukāmo, evaṃ so tenaṅgena gārayho.",
  "an7.68:12.4": "Yvāyaṃ puggalo saddhammaṃ sotukāmo, evaṃ so tenaṅgena pāsaṃso.",
  "an7.68:12.5": "(7.2)",
  "an7.68:13.1": "Dve puggalā saddhammaṃ sotukāmā—",
  "an7.68:13.2": "eko ohitasoto dhammaṃ suṇāti, eko anohitasoto dhammaṃ suṇāti.",
  "an7.68:13.3": "Yvāyaṃ puggalo anohitasoto dhammaṃ suṇāti, evaṃ so tenaṅgena gārayho.",
  "an7.68:13.4": "Yvāyaṃ puggalo ohitasoto dhammaṃ suṇāti, evaṃ so tenaṅgena pāsaṃso.",
  "an7.68:13.5": "(7.3)",
  "an7.68:14.1": "Dve puggalā ohitasotā dhammaṃ <span class=\\\"var\\\" title=\\\"suṇantā (mr)\\\" id=\\\"note197\\\">suṇanti</span>—",
  "an7.68:14.2": "eko sutvā dhammaṃ dhāreti, eko sutvā dhammaṃ na dhāreti.",
  "an7.68:14.3": "Yvāyaṃ puggalo sutvā na dhammaṃ dhāreti, evaṃ so tenaṅgena gārayho.",
  "an7.68:14.4": "Yvāyaṃ puggalo sutvā dhammaṃ dhāreti, evaṃ so tenaṅgena pāsaṃso.",
  "an7.68:14.5": "(7.4)",
  "an7.68:15.1": "Dve puggalā sutvā dhammaṃ <span class=\\\"var\\\" title=\\\"dhārentā (mr)\\\" id=\\\"note198\\\">dhārenti</span>—",
  "an7.68:15.2": "eko <span class=\\\"var\\\" title=\\\"dhatānaṃ (bj, s1-3, km, pts1)\\\" id=\\\"note199\\\">dhātānaṃ</span> dhammānaṃ atthaṃ upaparikkhati, eko dhātānaṃ dhammānaṃ atthaṃ na upaparikkhati.",
  "an7.68:15.3": "Yvāyaṃ puggalo dhātānaṃ dhammānaṃ atthaṃ na upaparikkhati, evaṃ so tenaṅgena gārayho.",
  "an7.68:15.4": "Yvāyaṃ puggalo dhātānaṃ dhammānaṃ atthaṃ upaparikkhati, evaṃ so tenaṅgena pāsaṃso.",
  "an7.68:15.5": "(7.5)",
  "an7.68:16.1": "Dve puggalā dhātānaṃ dhammānaṃ atthaṃ <span class=\\\"var\\\" title=\\\"upaparikkhantā (mr)\\\" id=\\\"note200\\\">upaparikkhanti</span>—",
  "an7.68:16.2": "eko atthamaññāya dhammamaññāya dhammānudhammappaṭipanno, eko atthamaññāya dhammamaññāya na dhammānudhammappaṭipanno.",
  "an7.68:16.3": "Yvāyaṃ puggalo atthamaññāya dhammamaññāya na dhammānudhammappaṭipanno, evaṃ so tenaṅgena gārayho.",
  "an7.68:16.4": "Yvāyaṃ puggalo atthamaññāya dhammamaññāya dhammānudhammappaṭipanno, evaṃ so tenaṅgena pāsaṃso.",
  "an7.68:16.5": "(7.6)",
  "an7.68:17.1": "Dve puggalā atthamaññāya dhammamaññāya dhammānudhammappaṭipannā—",
  "an7.68:17.2": "eko attahitāya paṭipanno no parahitāya, eko attahitāya ca paṭipanno parahitāya ca.",
  "an7.68:17.3": "Yvāyaṃ puggalo attahitāya paṭipanno no parahitāya, evaṃ so tenaṅgena gārayho.",
  "an7.68:17.4": "Yvāyaṃ puggalo attahitāya ca paṭipanno parahitāya ca, evaṃ so tenaṅgena pāsaṃso.",
  "an7.68:17.5": "(7.7)",
  "an7.68:18.1": "Evaṃ kho, bhikkhave, <span class=\\\"var\\\" title=\\\"bhikkhunā (s1, s2)\\\" id=\\\"note201\\\">bhikkhuno</span> dvayena puggalā viditā honti.",
  "an7.68:19.1": "Evaṃ, bhikkhave, bhikkhu puggalaparoparaññū hoti.",
  "an7.68:19.2": "Imehi kho, bhikkhave, sattahi dhammehi samannāgato bhikkhu āhuneyyo hoti pāhuneyyo … pe …",
  "an7.68:19.3": "anuttaraṃ puññakkhettaṃ lokassā”ti.",
  "an7.68:20.1": "Catutthaṃ."
}