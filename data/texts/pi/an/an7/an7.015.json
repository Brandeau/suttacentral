{
  "_markup_path": "markup/an/an07/an7.015.html",
  "_alt_strings": [
    "en/sujato/an/an07/an7.015.json"
  ],
  "an7.15:1.1": "Aṅguttara Nikāya 7",
  "an7.15:2.1": "2. Anusayavagga",
  "an7.15:3.1": "<span class=\\\"var\\\" title=\\\"udakūpamapuggalasuttaṃ (bj)\\\" id=\\\"note14\\\">15. Udakūpamāsutta</span>",
  "an7.15:4.1": "“Sattime, bhikkhave, udakūpamā puggalā santo saṃvijjamānā lokasmiṃ.",
  "an7.15:4.2": "Katame satta?<span class=\\\"cross\\\" title=\\\"^pp2.7#1 [Sattakapuggalapaññatti] | ^kv4.5#50 [Ekūnavīsatimavagga/ Accantaniyāmakathā]\\\" id=\\\"note15\\\">*</span>",
  "an7.15:4.3": "Idha, bhikkhave, ekacco puggalo sakiṃ nimuggo nimuggova hoti;",
  "an7.15:4.4": "idha pana, bhikkhave, ekacco puggalo ummujjitvā nimujjati;",
  "an7.15:4.5": "idha pana, bhikkhave, ekacco puggalo ummujjitvā ṭhito hoti;",
  "an7.15:4.6": "idha pana, bhikkhave, ekacco puggalo ummujjitvā vipassati viloketi;",
  "an7.15:4.7": "idha pana, bhikkhave, ekacco puggalo ummujjitvā patarati;",
  "an7.15:4.8": "idha pana, bhikkhave, ekacco puggalo ummujjitvā patigādhappatto hoti;",
  "an7.15:4.9": "idha pana, bhikkhave, ekacco puggalo ummujjitvā tiṇṇo hoti <span class=\\\"var\\\" title=\\\"pāragato (bj, s1-3, km, pts1)\\\" id=\\\"note16\\\">pāraṅgato</span> thale tiṭṭhati brāhmaṇo.",
  "an7.15:5.1": "Kathañca, bhikkhave, puggalo sakiṃ nimuggo nimuggova hoti?",
  "an7.15:5.2": "Idha, bhikkhave, ekacco puggalo samannāgato hoti ekantakāḷakehi akusalehi dhammehi.",
  "an7.15:5.3": "Evaṃ kho, bhikkhave, puggalo sakiṃ nimuggo nimuggova hoti. <span class=\\\"brnum\\\">(1)</span>",
  "an7.15:6.1": "Kathañca, bhikkhave, puggalo ummujjitvā nimujjati?",
  "an7.15:6.2": "Idha, bhikkhave, ekacco puggalo ummujjati sādhu saddhā kusalesu dhammesu, sādhu hirī … pe …",
  "an7.15:6.3": "sādhu ottappaṃ …",
  "an7.15:6.4": "sādhu <span class=\\\"var\\\" title=\\\"viriyaṃ (bj, s1-3, km, pts1)\\\" id=\\\"note17\\\">vīriyaṃ</span> …",
  "an7.15:6.5": "sādhu paññā kusalesu dhammesūti.",
  "an7.15:6.6": "Tassa sā saddhā neva tiṭṭhati no vaḍḍhati hāyatiyeva, tassa sā hirī … pe …",
  "an7.15:6.7": "tassa taṃ ottappaṃ …",
  "an7.15:6.8": "tassa taṃ vīriyaṃ …",
  "an7.15:6.9": "tassa sā paññā neva tiṭṭhati no vaḍḍhati hāyatiyeva.",
  "an7.15:6.10": "Evaṃ kho, bhikkhave, puggalo ummujjitvā nimujjati. <span class=\\\"brnum\\\">(2)</span>",
  "an7.15:7.1": "Kathañca, bhikkhave, puggalo ummujjitvā ṭhito hoti?",
  "an7.15:7.2": "Idha, bhikkhave, ekacco puggalo ummujjati sādhu saddhā kusalesu dhammesu, sādhu hirī … pe …",
  "an7.15:7.3": "sādhu ottappaṃ …",
  "an7.15:7.4": "sādhu vīriyaṃ …",
  "an7.15:7.5": "sādhu paññā kusalesu dhammesūti.",
  "an7.15:7.6": "Tassa sā saddhā neva hāyati no vaḍḍhati ṭhitā hoti.",
  "an7.15:7.7": "Tassa sā hirī … pe …",
  "an7.15:7.8": "tassa taṃ ottappaṃ …",
  "an7.15:7.9": "tassa taṃ vīriyaṃ …",
  "an7.15:7.10": "tassa sā paññā neva hāyati no vaḍḍhati ṭhitā hoti.",
  "an7.15:7.11": "Evaṃ kho, bhikkhave, puggalo ummujjitvā ṭhito hoti. <span class=\\\"brnum\\\">(3)</span>",
  "an7.15:8.1": "Kathañca, bhikkhave, puggalo ummujjitvā vipassati viloketi?",
  "an7.15:8.2": "Idha, bhikkhave, ekacco puggalo ummujjati sādhu saddhā kusalesu dhammesu, sādhu hirī … pe …",
  "an7.15:8.3": "sādhu ottappaṃ …",
  "an7.15:8.4": "sādhu vīriyaṃ …",
  "an7.15:8.5": "sādhu paññā kusalesu dhammesūti.",
  "an7.15:8.6": "So tiṇṇaṃ saṃyojanānaṃ parikkhayā sotāpanno hoti avinipātadhammo niyato sambodhiparāyaṇo.",
  "an7.15:8.7": "Evaṃ kho, bhikkhave, puggalo ummujjitvā vipassati viloketi. <span class=\\\"brnum\\\">(4)</span>",
  "an7.15:9.1": "Kathañca, bhikkhave, puggalo ummujjitvā patarati?",
  "an7.15:9.2": "Idha, bhikkhave, ekacco puggalo ummujjati sādhu saddhā kusalesu dhammesu, sādhu hirī … pe …",
  "an7.15:9.3": "sādhu ottappaṃ …",
  "an7.15:9.4": "sādhu vīriyaṃ …",
  "an7.15:9.5": "sādhu paññā kusalesu dhammesūti.",
  "an7.15:9.6": "So tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmī hoti, <span class=\\\"var\\\" title=\\\"sakiṃdeva (mr)\\\" id=\\\"note18\\\">sakideva</span> imaṃ lokaṃ āgantvā <span class=\\\"var\\\" title=\\\"dukkhassantakaro hoti (mr)\\\" id=\\\"note19\\\">dukkhassantaṃ karoti</span>.",
  "an7.15:9.7": "Evaṃ kho, bhikkhave, puggalo ummujjitvā patarati. <span class=\\\"brnum\\\">(5)</span>",
  "an7.15:10.1": "Kathañca, bhikkhave, puggalo ummujjitvā patigādhappatto hoti?",
  "an7.15:10.2": "Idha, bhikkhave, ekacco puggalo ummujjati sādhu saddhā kusalesu dhammesu, sādhu hirī … pe …",
  "an7.15:10.3": "sādhu ottappaṃ …",
  "an7.15:10.4": "sādhu vīriyaṃ …",
  "an7.15:10.5": "sādhu paññā kusalesu dhammesūti.",
  "an7.15:10.6": "So pañcannaṃ orambhāgiyānaṃ saṃyojanānaṃ parikkhayā opapātiko hoti tattha parinibbāyī anāvattidhammo tasmā lokā.",
  "an7.15:10.7": "Evaṃ kho, bhikkhave, puggalo ummujjitvā patigādhappatto hoti. <span class=\\\"brnum\\\">(6)</span>",
  "an7.15:11.1": "Kathañca, bhikkhave, puggalo ummujjitvā tiṇṇo hoti pāraṅgato thale tiṭṭhati brāhmaṇo.",
  "an7.15:11.2": "Idha, bhikkhave, ekacco puggalo ummujjati sādhu saddhā kusalesu dhammesu, sādhu hirī … pe …",
  "an7.15:11.3": "sādhu ottappaṃ …",
  "an7.15:11.4": "sādhu vīriyaṃ …",
  "an7.15:11.5": "sādhu paññā kusalesu dhammesūti.",
  "an7.15:11.6": "So āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati.",
  "an7.15:11.7": "Evaṃ kho, bhikkhave, puggalo ummujjitvā tiṇṇo hoti pāraṅgato thale tiṭṭhati brāhmaṇo. <span class=\\\"brnum\\\">(7)</span>",
  "an7.15:12.1": "Ime kho, bhikkhave, satta udakūpamā puggalā santo saṃvijjamānā lokasmin”ti.",
  "an7.15:13.1": "Pañcamaṃ."
}