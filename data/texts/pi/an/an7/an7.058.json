{
  "_markup_path": "markup/an/an07/an7.058.html",
  "_alt_strings": [
    "en/sujato/an/an07/an7.058.json"
  ],
  "an7.58:1.1": "Aṅguttara Nikāya 7",
  "an7.58:2.1": "6. Abyākatavagga",
  "an7.58:3.1": "58. Arakkheyyasutta",
  "an7.58:4.1": "“Cattārimāni, bhikkhave, tathāgatassa arakkheyyāni, tīhi ca anupavajjo.",
  "an7.58:4.2": "Katamāni cattāri tathāgatassa arakkheyyāni?",
  "an7.58:4.3": "Parisuddhakāyasamācāro, bhikkhave, tathāgato;",
  "an7.58:4.4": "natthi tathāgatassa kāyaduccaritaṃ yaṃ tathāgato rakkheyya:",
  "an7.58:4.5": "‘mā me idaṃ paro aññāsī’ti. <span class=\\\"brnum\\\">(1)</span>",
  "an7.58:5.1": "<span class=\\\"cross\\\" title=\\\"^dn33#46 [Saṅgītisutta/3. Tika] | ^mi5.3.4#1 [Pharusavācābhāvapañha]\\\" id=\\\"note120\\\">*</span> <a class=\\\"sc\\\" id=\\\"2\\\"></a>Parisuddhavacīsamācāro, bhikkhave, tathāgato;",
  "an7.58:5.2": "natthi tathāgatassa vacīduccaritaṃ yaṃ tathāgato rakkheyya:",
  "an7.58:5.3": "‘mā me idaṃ paro aññāsī’ti. <span class=\\\"brnum\\\">(2)</span>",
  "an7.58:6.1": "Parisuddhamanosamācāro, bhikkhave, tathāgato;",
  "an7.58:6.2": "natthi tathāgatassa manoduccaritaṃ yaṃ tathāgato rakkheyya:",
  "an7.58:6.3": "‘mā me idaṃ paro aññāsī’ti. <span class=\\\"brnum\\\">(3)</span>",
  "an7.58:7.1": "Parisuddhājīvo, bhikkhave, tathāgato;",
  "an7.58:7.2": "natthi tathāgatassa micchāājīvo yaṃ tathāgato rakkheyya:",
  "an7.58:7.3": "‘mā me idaṃ paro aññāsī’ti. <span class=\\\"brnum\\\">(4)</span>",
  "an7.58:8.1": "Imāni cattāri tathāgatassa arakkheyyāni.",
  "an7.58:9.1": "Katamehi tīhi anupavajjo?",
  "an7.58:9.2": "Svākkhātadhammo, bhikkhave, tathāgato.",
  "an7.58:9.3": "Tatra vata maṃ samaṇo vā brāhmaṇo vā devo vā māro vā brahmā vā koci vā lokasmiṃ sahadhammena paṭicodessati:",
  "an7.58:9.4": "‘itipi tvaṃ na svākkhātadhammo’ti.",
  "an7.58:9.5": "Nimittametaṃ, bhikkhave, na samanupassāmi.",
  "an7.58:9.6": "<span class=\\\"var\\\" title=\\\"etampahaṃ (bj, s1-3, pts1)\\\" id=\\\"note121\\\">Etamahaṃ</span>, bhikkhave, nimittaṃ asamanupassanto khemappatto abhayappatto vesārajjappatto viharāmi. <span class=\\\"brnum\\\">(1)</span>",
  "an7.58:10.1": "Supaññattā kho pana me, bhikkhave, sāvakānaṃ nibbānagāminī paṭipadā.",
  "an7.58:10.2": "Yathāpaṭipannā mama sāvakā āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharanti.",
  "an7.58:10.3": "Tatra vata maṃ samaṇo vā brāhmaṇo vā devo vā māro vā brahmā vā koci vā lokasmiṃ sahadhammena paṭicodessati:",
  "an7.58:10.4": "‘itipi te na supaññattā sāvakānaṃ nibbānagāminī paṭipadā.",
  "an7.58:10.5": "Yathāpaṭipannā tava sāvakā āsavānaṃ khayā … pe …",
  "an7.58:10.6": "sacchikatvā upasampajja viharantī’ti.",
  "an7.58:10.7": "Nimittametaṃ, bhikkhave, na samanupassāmi.",
  "an7.58:10.8": "Etamahaṃ, bhikkhave, nimittaṃ asamanupassanto khemappatto abhayappatto vesārajjappatto viharāmi. <span class=\\\"brnum\\\">(2)</span>",
  "an7.58:11.1": "Anekasatā kho pana me, bhikkhave, sāvakaparisā āsavānaṃ khayā … pe …",
  "an7.58:11.2": "sacchikatvā upasampajja viharanti.",
  "an7.58:11.3": "Tatra vata maṃ samaṇo vā brāhmaṇo vā devo vā māro vā brahmā vā koci vā lokasmiṃ sahadhammena paṭicodessati:",
  "an7.58:11.4": "‘itipi te na anekasatā sāvakaparisā āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharantī’ti.",
  "an7.58:11.5": "Nimittametaṃ, bhikkhave, na samanupassāmi.",
  "an7.58:11.6": "Etamahaṃ, bhikkhave, nimittaṃ asamanupassanto khemappatto abhayappatto vesārajjappatto viharāmi. <span class=\\\"brnum\\\">(3)</span>",
  "an7.58:12.1": "Imehi tīhi anupavajjo.",
  "an7.58:13.1": "Imāni kho, bhikkhave, cattāri tathāgatassa arakkheyyāni, imehi ca tīhi anupavajjo”ti.",
  "an7.58:14.1": "Pañcamaṃ."
}