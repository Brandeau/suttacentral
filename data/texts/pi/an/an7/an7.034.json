{
  "_markup_path": "markup/an/an07/an7.034.html",
  "_alt_strings": [
    "en/sujato/an/an07/an7.034.json"
  ],
  "an7.34:1.1": "Aṅguttara Nikāya 7",
  "an7.34:2.1": "4. Devatāvagga",
  "an7.34:3.1": "34. Paṭhamasovacassatāsutta",
  "an7.34:4.1": "“Imaṃ, bhikkhave, rattiṃ aññatarā devatā … pe …",
  "an7.34:4.2": "maṃ etadavoca:",
  "an7.34:4.3": "‘sattime, bhante, dhammā bhikkhuno aparihānāya saṃvattanti.",
  "an7.34:4.4": "Katame satta?",
  "an7.34:4.5": "Satthugāravatā, dhammagāravatā, saṅghagāravatā, sikkhāgāravatā, samādhigāravatā, sovacassatā, kalyāṇamittatā.",
  "an7.34:4.6": "Ime kho, bhante, satta dhammā bhikkhuno aparihānāya saṃvattantī’ti.",
  "an7.34:4.7": "Idamavoca, bhikkhave, sā devatā.",
  "an7.34:4.8": "Idaṃ vatvā maṃ abhivādetvā padakkhiṇaṃ katvā tatthevantaradhāyīti.",
  "an7.34:5.1": "Satthugaru dhammagaru,",
  "an7.34:5.2": "saṅghe ca tibbagāravo;",
  "an7.34:5.3": "Samādhigaru ātāpī,",
  "an7.34:5.4": "sikkhāya tibbagāravo.",
  "an7.34:6.1": "Kalyāṇamitto suvaco,",
  "an7.34:6.2": "sappatisso sagāravo;",
  "an7.34:6.3": "Abhabbo parihānāya,",
  "an7.34:6.4": "nibbānasseva santike”ti.",
  "an7.34:7.1": "Tatiyaṃ."
}