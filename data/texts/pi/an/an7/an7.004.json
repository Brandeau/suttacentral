{
  "_markup_path": "markup/an/an07/an7.004.html",
  "_alt_strings": [
    "en/sujato/an/an07/an7.004.json"
  ],
  "an7.4:1.1": "Aṅguttara Nikāya 7",
  "an7.4:2.1": "1. Dhanavagga",
  "an7.4:3.1": "<span class=\\\"var\\\" title=\\\"vitthatasattabalasuttaṃ (bj)\\\" id=\\\"note4\\\">4. Vitthatabalasutta</span>",
  "an7.4:4.1": "“Sattimāni, bhikkhave, balāni.",
  "an7.4:4.2": "Katamāni satta?",
  "an7.4:4.3": "Saddhābalaṃ, vīriyabalaṃ, hirībalaṃ, ottappabalaṃ, satibalaṃ, samādhibalaṃ, paññābalaṃ.",
  "an7.4:5.1": "Katamañca, bhikkhave, saddhābalaṃ?",
  "an7.4:5.2": "Idha, bhikkhave, ariyasāvako saddho hoti, saddahati tathāgatassa bodhiṃ:",
  "an7.4:5.3": "‘itipi so bhagavā arahaṃ sammāsambuddho … pe …",
  "an7.4:5.4": "satthā devamanussānaṃ buddho bhagavā’ti.",
  "an7.4:5.5": "Idaṃ vuccati, bhikkhave, saddhābalaṃ. <span class=\\\"brnum\\\">(1)</span>",
  "an7.4:6.1": "Katamañca, bhikkhave, vīriyabalaṃ?",
  "an7.4:6.2": "Idha, bhikkhave, ariyasāvako āraddhavīriyo viharati akusalānaṃ dhammānaṃ pahānāya, kusalānaṃ dhammānaṃ upasampadāya, thāmavā daḷhaparakkamo anikkhittadhuro kusalesu dhammesu.",
  "an7.4:6.3": "Idaṃ vuccati, bhikkhave, vīriyabalaṃ. <span class=\\\"brnum\\\">(2)</span>",
  "an7.4:7.1": "Katamañca, bhikkhave, hirībalaṃ?",
  "an7.4:7.2": "Idha, bhikkhave, ariyasāvako hirīmā hoti, hirīyati kāyaduccaritena vacīduccaritena manoduccaritena, hirīyati pāpakānaṃ akusalānaṃ dhammānaṃ samāpattiyā.",
  "an7.4:7.3": "Idaṃ vuccati, bhikkhave, hirībalaṃ. <span class=\\\"brnum\\\">(3)</span>",
  "an7.4:8.1": "Katamañca, bhikkhave, ottappabalaṃ?",
  "an7.4:8.2": "Idha, bhikkhave, ariyasāvako ottappī hoti, ottappati kāyaduccaritena vacīduccaritena manoduccaritena, ottappati pāpakānaṃ akusalānaṃ dhammānaṃ samāpattiyā.",
  "an7.4:8.3": "Idaṃ vuccati, bhikkhave, ottappabalaṃ. <span class=\\\"brnum\\\">(4)</span>",
  "an7.4:9.1": "Katamañca, bhikkhave, satibalaṃ?",
  "an7.4:9.2": "Idha, bhikkhave, ariyasāvako satimā hoti paramena satinepakkena samannāgato cirakatampi cirabhāsitampi saritā anussaritā.",
  "an7.4:9.3": "Idaṃ vuccati, bhikkhave, satibalaṃ. <span class=\\\"brnum\\\">(5)</span>",
  "an7.4:10.1": "Katamañca, bhikkhave, samādhibalaṃ?",
  "an7.4:10.2": "Idha, bhikkhave, ariyasāvako vivicceva kāmehi … pe …",
  "an7.4:10.3": "catutthaṃ jhānaṃ upasampajja viharati.",
  "an7.4:10.4": "Idaṃ vuccati, bhikkhave, samādhibalaṃ. <span class=\\\"brnum\\\">(6)</span>",
  "an7.4:11.1": "Katamañca, bhikkhave, paññābalaṃ?",
  "an7.4:11.2": "Idha, bhikkhave, ariyasāvako paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā.",
  "an7.4:11.3": "Idaṃ vuccati, bhikkhave, paññābalaṃ. <span class=\\\"brnum\\\">(7)</span>",
  "an7.4:12.1": "Imāni kho, bhikkhave, satta balānīti.",
  "an7.4:13.1": "Saddhābalaṃ vīriyañca,",
  "an7.4:13.2": "hirī ottappiyaṃ balaṃ;",
  "an7.4:13.3": "Satibalaṃ samādhi ca,",
  "an7.4:13.4": "paññā ve sattamaṃ balaṃ;",
  "an7.4:13.5": "Etehi balavā bhikkhu,",
  "an7.4:13.6": "sukhaṃ jīvati paṇḍito.",
  "an7.4:14.1": "Yoniso vicine dhammaṃ,",
  "an7.4:14.2": "paññāyatthaṃ vipassati;",
  "an7.4:14.3": "Pajjotasseva nibbānaṃ,",
  "an7.4:14.4": "vimokkho hoti cetaso”ti.",
  "an7.4:15.1": "Catutthaṃ."
}