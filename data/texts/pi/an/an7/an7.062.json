{
  "_markup_path": "markup/an/an07/an7.062.html",
  "_alt_strings": [
    "en/sujato/an/an07/an7.062.json"
  ],
  "an7.62:1.1": "Aṅguttara Nikāya 7",
  "an7.62:2.1": "6. Abyākatavagga",
  "an7.62:3.1": "<span class=\\\"var\\\" title=\\\"māpuññabhāyisuttaṃ (bj)\\\" id=\\\"note139\\\">62. Mettasutta</span>",
  "an7.62:4.1": "<span class=\\\"cross\\\" title=\\\"^it22#1 [Mettasutta] | ^ne6#460 [Sāsanapaṭṭhāna]\\\" id=\\\"note140\\\">*</span> “Mā, bhikkhave, puññānaṃ bhāyittha.",
  "an7.62:4.2": "Sukhassetaṃ, bhikkhave, adhivacanaṃ <span class=\\\"var\\\" title=\\\"yadidaṃ puññanti (bj) | yadidaṃ puññānanti (s1-3, pts1, c1)\\\" id=\\\"note141\\\">yadidaṃ puññāni</span>.",
  "an7.62:4.3": "Abhijānāmi kho panāhaṃ,<span class=\\\"var\\\" title=\\\" bhikkhave dīgharattaṃ iṭṭhaṃ (syā2, syā3), bhikkhave dīgharattaṃ puññānaṃ iṭṭhaṃ (?)\\\" id=\\\"note142\\\"> bhikkhave, dīgharattaṃ katānaṃ puññānaṃ dīgharattaṃ iṭṭhaṃ</span> kantaṃ manāpaṃ vipākaṃ paccanubhūtaṃ.",
  "an7.62:4.4": "Satta vassāni <span class=\\\"var\\\" title=\\\"mettaṃ cittaṃ (bj, c1)\\\" id=\\\"note144\\\">mettacittaṃ</span> bhāvesiṃ.",
  "an7.62:4.5": "Satta vassāni <span class=\\\"var\\\" title=\\\"mettaṃ cittaṃ (bj, c1)\\\" id=\\\"note145\\\">mettacittaṃ</span> bhāvetvā satta saṃvaṭṭavivaṭṭakappe nayimaṃ lokaṃ punāgamāsiṃ.",
  "an7.62:4.6": "<span class=\\\"var\\\" title=\\\"saṃvaṭṭamānassudāhaṃ (bj, mr)\\\" id=\\\"note146\\\">Saṃvaṭṭamāne sudāhaṃ</span>, bhikkhave, loke ābhassarūpago homi, vivaṭṭamāne loke suññaṃ brahmavimānaṃ upapajjāmi.",
  "an7.62:5.1": "Tatra sudaṃ, bhikkhave, brahmā homi mahābrahmā abhibhū anabhibhūto aññadatthudaso vasavattī.",
  "an7.62:5.2": "Chattiṃsakkhattuṃ kho panāhaṃ, bhikkhave, sakko ahosiṃ devānamindo;",
  "an7.62:5.3": "anekasatakkhattuṃ rājā ahosiṃ cakkavattī dhammiko dhammarājā cāturanto vijitāvī janapadatthāvariyappatto sattaratanasamannāgato.",
  "an7.62:5.4": "Tassa mayhaṃ, bhikkhave, imāni satta ratanāni ahesuṃ, seyyathidaṃ—",
  "an7.62:5.5": "cakkaratanaṃ, hatthiratanaṃ, assaratanaṃ, maṇiratanaṃ, itthiratanaṃ, gahapatiratanaṃ, pariṇāyakaratanameva sattamaṃ.",
  "an7.62:5.6": "Parosahassaṃ kho pana me, bhikkhave, puttā ahesuṃ sūrā vīraṅgarūpā parasenappamaddanā.",
  "an7.62:5.7": "So imaṃ pathaviṃ sāgarapariyantaṃ adaṇḍena asatthena dhammena abhivijiya <span class=\\\"var\\\" title=\\\"ajjhāvasati (si, mr) | ajjhāvasanti (s1, s2, pts1)\\\" id=\\\"note147\\\">ajjhāvasinti</span>.",
  "an7.62:6.1": "Passa puññānaṃ vipākaṃ,",
  "an7.62:6.2": "Kusalānaṃ <span class=\\\"var\\\" title=\\\"sukhesinaṃ (si, s1-3, pts1)\\\" id=\\\"note148\\\">sukhesino</span>;",
  "an7.62:6.3": "Mettaṃ cittaṃ vibhāvetvā,",
  "an7.62:6.4": "Satta vassāni <span class=\\\"var\\\" title=\\\"bhikkhave (bj, pts1, mr)\\\" id=\\\"note149\\\">bhikkhavo</span>;",
  "an7.62:6.5": "Sattasaṃvaṭṭavivaṭṭakappe,",
  "an7.62:6.6": "Nayimaṃ lokaṃ <span class=\\\"var\\\" title=\\\"punāgamaṃ (bj, s1, s2, pts1)\\\" id=\\\"note150\\\">punāgamiṃ</span>.",
  "an7.62:7.1": "Saṃvaṭṭamāne lokamhi,",
  "an7.62:7.2": "homi ābhassarūpago;",
  "an7.62:7.3": "Vivaṭṭamāne lokasmiṃ,",
  "an7.62:7.4": "suññabrahmūpago ahuṃ.",
  "an7.62:8.1": "Sattakkhattuṃ mahābrahmā,",
  "an7.62:8.2": "vasavattī tadā ahuṃ;",
  "an7.62:8.3": "Chattiṃsakkhattuṃ devindo,",
  "an7.62:8.4": "devarajjamakārayiṃ.",
  "an7.62:9.1": "Cakkavattī ahuṃ rājā,",
  "an7.62:9.2": "<span class=\\\"var\\\" title=\\\"jambudīpassa (bj) | jambūsaṇḍassa (s1-3) | jambusaṇḍassa (pts1)\\\" id=\\\"note151\\\">jambumaṇḍassa</span> issaro;",
  "an7.62:9.3": "<span class=\\\"var\\\" title=\\\"muddhābhisitto (s1-3, pts1, mr)\\\" id=\\\"note152\\\">Muddhāvasitto</span> khattiyo,",
  "an7.62:9.4": "manussādhipatī ahuṃ.",
  "an7.62:10.1": "Adaṇḍena asatthena,",
  "an7.62:10.2": "vijeyya pathaviṃ imaṃ;",
  "an7.62:10.3": "Asāhasena <span class=\\\"var\\\" title=\\\"dhammena (bj, s1-3, pts1)\\\" id=\\\"note153\\\">kammena</span>,",
  "an7.62:10.4": "samena manusāsi taṃ.",
  "an7.62:11.1": "Dhammena rajjaṃ kāretvā,",
  "an7.62:11.2": "asmiṃ pathavimaṇḍale;",
  "an7.62:11.3": "Mahaddhane mahābhoge,",
  "an7.62:11.4": "aḍḍhe ajāyihaṃ kule.",
  "an7.62:12.1": "Sabbakāmehi <span class=\\\"var\\\" title=\\\"sampanno (bj) | sampuṇṇe (mr)\\\" id=\\\"note154\\\">sampanne</span>,",
  "an7.62:12.2": "ratanehi ca sattahi;",
  "an7.62:12.3": "Buddhā saṅgāhakā loke,",
  "an7.62:12.4": "tehi etaṃ sudesitaṃ.",
  "an7.62:13.1": "Eso hetu mahantassa,",
  "an7.62:13.2": "<span class=\\\"var\\\" title=\\\"puthavyo yena vuccati (bj, s1-3, pts1)\\\" id=\\\"note155\\\">pathabyo me na vipajjati</span>;",
  "an7.62:13.3": "Pahūtavittūpakaraṇo,",
  "an7.62:13.4": "rājā <span class=\\\"var\\\" title=\\\"homi (bj, s1-3, pts1)\\\" id=\\\"note156\\\">hoti</span> patāpavā.",
  "an7.62:14.1": "Iddhimā yasavā <span class=\\\"var\\\" title=\\\"homi (bj, s1-3, pts1)\\\" id=\\\"note157\\\">hoti</span>,",
  "an7.62:14.2": "<span class=\\\"var\\\" title=\\\"jambusaṇḍassa (bj, pts1) | jambūsaṇḍassa (s1-3)\\\" id=\\\"note158\\\">jambumaṇḍassa</span> issaro;",
  "an7.62:14.3": "Ko sutvā nappasīdeyya,",
  "an7.62:14.4": "api kaṇhābhijātiyo.",
  "an7.62:15.1": "Tasmā hi <span class=\\\"var\\\" title=\\\"atthakāmena (bj, s1, s2, pts1, mr)\\\" id=\\\"note159\\\">attakāmena</span>,",
  "an7.62:15.2": "mahattamabhikaṅkhatā;",
  "an7.62:15.3": "Saddhammo garukātabbo,",
  "an7.62:15.4": "saraṃ buddhānasāsanan”ti.",
  "an7.62:16.1": "Navamaṃ."
}