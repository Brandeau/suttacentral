{
  "_markup_path": "markup/an/an07/an7.044.html",
  "_alt_strings": [
    "en/sujato/an/an07/an7.044.json"
  ],
  "an7.44:1.1": "Aṅguttara Nikāya 7",
  "an7.44:2.1": "5. Mahāyaññavagga",
  "an7.44:3.1": "<span class=\\\"var\\\" title=\\\"viññaṇaṭṭhitisuttaṃ (bj)\\\" id=\\\"note66\\\">44. Sattaviññāṇaṭṭhitisutta</span>",
  "an7.44:4.1": "<span class=\\\"cross\\\" title=\\\"^dn33#248 [Saṅgītisutta/7. Sattaka] | ^cnd5#702 [Pucchāniddesa/ Posālamāṇavapucchāniddesa]\\\" id=\\\"note67\\\">*</span> “Sattimā, bhikkhave, viññāṇaṭṭhitiyo.",
  "an7.44:4.2": "Katamā satta?",
  "an7.44:4.3": "Santi, bhikkhave,<span class=\\\"cross\\\" title=\\\"^dn33#248 [Saṅgītisutta/7. Sattaka] | ^dn34#98 [Dasuttarasutta/7. Satta dhammā] | ^cnd5#702 [Pucchāniddesa/ Posālamāṇavapucchāniddesa]\\\" id=\\\"note68\\\">*</span> sattā nānattakāyā nānattasaññino, seyyathāpi manussā, ekacce ca devā, ekacce ca vinipātikā.",
  "an7.44:4.4": "Ayaṃ paṭhamā viññāṇaṭṭhiti. <span class=\\\"brnum\\\">(1)</span>",
  "an7.44:5.1": "Santi, bhikkhave, sattā nānattakāyā ekattasaññino, seyyathāpi devā brahmakāyikā paṭhamābhinibbattā.",
  "an7.44:5.2": "Ayaṃ dutiyā viññāṇaṭṭhiti. <span class=\\\"brnum\\\">(2)</span>",
  "an7.44:6.1": "Santi, bhikkhave, sattā ekattakāyā nānattasaññino, seyyathāpi devā ābhassarā.",
  "an7.44:6.2": "Ayaṃ tatiyā viññāṇaṭṭhiti. <span class=\\\"brnum\\\">(3)</span>",
  "an7.44:7.1": "Santi, bhikkhave, sattā ekattakāyā ekattasaññino, seyyathāpi devā subhakiṇhā.",
  "an7.44:7.2": "Ayaṃ catutthā viññāṇaṭṭhiti. <span class=\\\"brnum\\\">(4)</span>",
  "an7.44:8.1": "Santi, bhikkhave, sattā sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanūpagā.",
  "an7.44:8.2": "Ayaṃ pañcamā viññāṇaṭṭhiti. <span class=\\\"brnum\\\">(5)</span>",
  "an7.44:9.1": "Santi, bhikkhave, sattā sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanūpagā.",
  "an7.44:9.2": "Ayaṃ chaṭṭhā viññāṇaṭṭhiti. <span class=\\\"brnum\\\">(6)</span>",
  "an7.44:10.1": "Santi, bhikkhave, sattā sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanūpagā.",
  "an7.44:10.2": "Ayaṃ sattamā viññāṇaṭṭhiti. <span class=\\\"brnum\\\">(7)</span>",
  "an7.44:11.1": "Imā kho, bhikkhave, satta viññāṇaṭṭhitiyo”ti.",
  "an7.44:12.1": "Paṭhamaṃ."
}