{
  "_markup_path": "markup/an/an07/an7.063.html",
  "_alt_strings": [
    "en/sujato/an/an07/an7.063.json"
  ],
  "an7.63:1.1": "Aṅguttara Nikāya 7",
  "an7.63:2.1": "6. Abyākatavagga",
  "an7.63:3.1": "<span class=\\\"var\\\" title=\\\"sattabhariyāsuttaṃ (bj)\\\" id=\\\"note160\\\">63. Bhariyāsutta</span>",
  "an7.63:4.1": "Atha kho bhagavā pubbaṇhasamayaṃ nivāsetvā pattacīvaramādāya yena anāthapiṇḍikassa gahapatissa nivesanaṃ tenupasaṅkami;",
  "an7.63:4.2": "upasaṅkamitvā paññatte āsane nisīdi.",
  "an7.63:4.3": "Tena kho pana samayena anāthapiṇḍikassa gahapatissa nivesane manussā uccāsaddā mahāsaddā honti.",
  "an7.63:4.4": "Atha kho anāthapiṇḍiko gahapati yena bhagavā tenupasaṅkami;",
  "an7.63:4.5": "upasaṅkamitvā bhagavantaṃ abhivādetvā ekamantaṃ nisīdi.",
  "an7.63:4.6": "Ekamantaṃ nisinnaṃ kho anāthapiṇḍikaṃ gahapatiṃ bhagavā etadavoca:",
  "an7.63:5.1": "“Kiṃ nu te, gahapati, nivesane manussā uccāsaddā mahāsaddā kevaṭṭā maññe macchavilope”ti?",
  "an7.63:5.2": "“Ayaṃ, bhante, sujātā gharasuṇhā aḍḍhakulā ānītā.",
  "an7.63:5.3": "Sā neva sassuṃ ādiyati, na sasuraṃ ādiyati, na sāmikaṃ ādiyati, bhagavantampi na sakkaroti na garuṃ karoti na māneti na pūjetī”ti.",
  "an7.63:6.1": "Atha kho bhagavā sujātaṃ gharasuṇhaṃ āmantesi:",
  "an7.63:6.2": "“ehi, sujāte”ti.",
  "an7.63:6.3": "“Evaṃ, bhante”ti kho sujātā gharasuṇhā bhagavato paṭissutvā yena bhagavā tenupasaṅkami;",
  "an7.63:6.4": "upasaṅkamitvā bhagavantaṃ abhivādetvā ekamantaṃ nisīdi.",
  "an7.63:6.5": "Ekamantaṃ nisinnaṃ kho sujātaṃ gharasuṇhaṃ bhagavā etadavoca:",
  "an7.63:7.1": "“Satta kho imā, sujāte, purisassa bhariyāyo.",
  "an7.63:7.2": "Katamā satta?",
  "an7.63:7.3": "Vadhakasamā, corīsamā, ayyasamā, mātāsamā, bhaginīsamā, sakhīsamā, dāsīsamā.",
  "an7.63:7.4": "Imā kho, sujāte, satta purisassa bhariyāyo.",
  "an7.63:7.5": "Tāsaṃ tvaṃ katamā”ti?",
  "an7.63:7.6": "“Na kho <span class=\\\"var\\\" title=\\\"nāhaṃ (s1-3)\\\" id=\\\"note161\\\">ahaṃ</span>, bhante, imassa bhagavatā saṃkhittena bhāsitassa vitthārena atthaṃ ājānāmi.",
  "an7.63:7.7": "Sādhu me, bhante, bhagavā tathā dhammaṃ desetu yathāhaṃ imassa bhagavatā saṃkhittena bhāsitassa vitthārena atthaṃ jāneyyan”ti.",
  "an7.63:7.8": "“Tena hi, sujāte, suṇāhi, sādhukaṃ manasi karohi;",
  "an7.63:7.9": "bhāsissāmī”ti.",
  "an7.63:7.10": "“Evaṃ, bhante”ti kho sujātā gharasuṇhā bhagavato paccassosi.",
  "an7.63:7.11": "Bhagavā etadavoca:",
  "an7.63:8.1": "“Paduṭṭhacittā ahitānukampinī,",
  "an7.63:8.2": "Aññesu rattā atimaññate patiṃ;",
  "an7.63:8.3": "Dhanena kītassa vadhāya ussukā,",
  "an7.63:8.4": "Yā evarūpā purisassa bhariyā;",
  "an7.63:8.5": "<span class=\\\"squo\\\">‘</span> Vadhā ca bhariyā’ti ca sā pavuccati. <span class=\\\"brnum\\\">(1)</span>",
  "an7.63:9.1": "Yaṃ itthiyā vindati sāmiko dhanaṃ,",
  "an7.63:9.2": "Sippaṃ vaṇijjañca kasiṃ adhiṭṭhahaṃ;",
  "an7.63:9.3": "Appampi tassa apahātumicchati,",
  "an7.63:9.4": "Yā evarūpā purisassa bhariyā;",
  "an7.63:9.5": "<span class=\\\"squo\\\">‘</span> Corī ca bhariyā’ti ca sā pavuccati. <span class=\\\"brnum\\\">(2)</span>",
  "an7.63:10.1": "Akammakāmā alasā mahagghasā,",
  "an7.63:10.2": "Pharusā ca caṇḍī duruttavādinī;",
  "an7.63:10.3": "Uṭṭhāyakānaṃ abhibhuyya vattati,",
  "an7.63:10.4": "Yā evarūpā purisassa bhariyā;",
  "an7.63:10.5": "<span class=\\\"squo\\\">‘</span> Ayyā ca bhariyā’ti ca sā pavuccati. <span class=\\\"brnum\\\">(3)</span>",
  "an7.63:11.1": "Yā sabbadā hoti hitānukampinī,",
  "an7.63:11.2": "Mātāva puttaṃ anurakkhate patiṃ;",
  "an7.63:11.3": "Tato dhanaṃ sambhatamassa rakkhati,",
  "an7.63:11.4": "Yā evarūpā purisassa bhariyā;",
  "an7.63:11.5": "<span class=\\\"squo\\\">‘</span> Mātā ca bhariyā’ti ca sā pavuccati. <span class=\\\"brnum\\\">(4)</span>",
  "an7.63:12.1": "Yathāpi jeṭṭhā bhaginī <span class=\\\"var\\\" title=\\\"kaniṭṭhā (bj, s1-3)\\\" id=\\\"note162\\\">kaniṭṭhakā</span>,",
  "an7.63:12.2": "Sagāravā hoti sakamhi sāmike;",
  "an7.63:12.3": "Hirīmanā bhattuvasānuvattinī,",
  "an7.63:12.4": "Yā evarūpā purisassa bhariyā;",
  "an7.63:12.5": "<span class=\\\"squo\\\">‘</span> Bhaginī ca bhariyā’ti ca sā pavuccati. <span class=\\\"brnum\\\">(5)</span>",
  "an7.63:13.1": "Yācīdha disvāna patiṃ pamodati,",
  "an7.63:13.2": "Sakhī sakhāraṃva cirassamāgataṃ;",
  "an7.63:13.3": "Koleyyakā sīlavatī patibbatā,",
  "an7.63:13.4": "Yā evarūpā purisassa bhariyā;",
  "an7.63:13.5": "<span class=\\\"squo\\\">‘</span> Sakhī ca bhariyā’ti ca sā pavuccati. <span class=\\\"brnum\\\">(6)</span>",
  "an7.63:14.1": "Akkuddhasantā vadhadaṇḍatajjitā,",
  "an7.63:14.2": "Aduṭṭhacittā patino titikkhati;",
  "an7.63:14.3": "Akkodhanā bhattuvasānuvattinī,",
  "an7.63:14.4": "Yā evarūpā purisassa bhariyā;",
  "an7.63:14.5": "<span class=\\\"squo\\\">‘</span> Dāsī ca bhariyā’ti ca sā pavuccati. <span class=\\\"brnum\\\">(7)</span>",
  "an7.63:15.1": "Yācīdha bhariyā vadhakāti vuccati,",
  "an7.63:15.2": "<span class=\\\"squo\\\"> ‘</span> Corī ca ayyā’ti ca yā pavuccati;",
  "an7.63:15.3": "Dussīlarūpā pharusā anādarā,",
  "an7.63:15.4": "Kāyassa bhedā nirayaṃ vajanti tā.",
  "an7.63:15.5": "(1–3.)",
  "an7.63:16.1": "Yācīdha mātā bhaginī sakhīti ca,",
  "an7.63:16.2": "<span class=\\\"squo\\\"> ‘</span> Dāsī ca bhariyā’ti ca sā pavuccati;",
  "an7.63:16.3": "Sīle ṭhitattā cirarattasaṃvutā,",
  "an7.63:16.4": "Kāyassa bhedā sugatiṃ vajanti tāti.",
  "an7.63:16.5": "(4–7.)",
  "an7.63:17.1": "Imā kho, sujāte, satta purisassa bhariyāyo.",
  "an7.63:17.2": "Tāsaṃ tvaṃ katamā”ti?",
  "an7.63:17.3": "“Ajjatagge maṃ, bhante, bhagavā dāsīsamaṃ sāmikassa bhariyaṃ dhāretū”ti.",
  "an7.63:18.1": "Dasamaṃ."
}