{
  "_markup_path": "markup/an/an07/an7.023.html",
  "_alt_strings": [
    "en/sujato/an/an07/an7.023.json"
  ],
  "an7.23:1.1": "Aṅguttara Nikāya 7",
  "an7.23:2.1": "3. Vajjisattakavagga",
  "an7.23:3.1": "<span class=\\\"var\\\" title=\\\"bhikkhuaparibhāgiyasuttaṃ (bj)\\\" id=\\\"note33\\\">23. Paṭhamasattakasutta</span>",
  "an7.23:4.1": "<span class=\\\"evam\\\">Evaṃ me sutaṃ—​</span>",
  "an7.23:4.2": "ekaṃ samayaṃ bhagavā rājagahe viharati gijjhakūṭe pabbate.",
  "an7.23:4.3": "Tatra kho bhagavā bhikkhū āmantesi:",
  "an7.23:4.4": "“satta vo, bhikkhave, aparihāniye dhamme desessāmi.",
  "an7.23:4.5": "Taṃ suṇātha, sādhukaṃ manasi karotha, bhāsissāmī”ti.",
  "an7.23:4.6": "“Evaṃ, bhante”ti kho te bhikkhū bhagavato paccassosuṃ.",
  "an7.23:4.7": "Bhagavā etadavoca:",
  "an7.23:5.1": "“Katame ca, bhikkhave, satta aparihāniyā dhammā?",
  "an7.23:5.2": "Yāvakīvañca, bhikkhave, bhikkhū abhiṇhaṃ sannipātā bhavissanti sannipātabahulā;",
  "an7.23:5.3": "vuddhiyeva, bhikkhave, bhikkhūnaṃ pāṭikaṅkhā, no parihāni. <span class=\\\"brnum\\\">(1)</span>",
  "an7.23:6.1": "Yāvakīvañca, bhikkhave, bhikkhū samaggā sannipatissanti, samaggā vuṭṭhahissanti, samaggā saṅghakaraṇīyāni karissanti;",
  "an7.23:6.2": "vuddhiyeva, bhikkhave, bhikkhūnaṃ pāṭikaṅkhā, no parihāni. <span class=\\\"brnum\\\">(2)</span>",
  "an7.23:7.1": "Yāvakīvañca, bhikkhave, bhikkhū apaññattaṃ na paññāpessanti, paññattaṃ na samucchindissanti, yathāpaññattesu sikkhāpadesu samādāya vattissanti;",
  "an7.23:7.2": "vuddhiyeva, bhikkhave, bhikkhūnaṃ pāṭikaṅkhā, no parihāni. <span class=\\\"brnum\\\">(3)</span>",
  "an7.23:8.1": "Yāvakīvañca, bhikkhave, bhikkhū ye te bhikkhū therā rattaññū cirapabbajitā saṅghapitaro saṅghapariṇāyakā te sakkarissanti garuṃ karissanti mānessanti pūjessanti, tesañca sotabbaṃ maññissanti;",
  "an7.23:8.2": "vuddhiyeva, bhikkhave, bhikkhūnaṃ pāṭikaṅkhā, no parihāni. <span class=\\\"brnum\\\">(4)</span>",
  "an7.23:9.1": "Yāvakīvañca, bhikkhave, bhikkhū uppannāya taṇhāya ponobhavikāya na vasaṃ gacchissanti;",
  "an7.23:9.2": "vuddhiyeva, bhikkhave, bhikkhūnaṃ pāṭikaṅkhā, no parihāni. <span class=\\\"brnum\\\">(5)</span>",
  "an7.23:10.1": "Yāvakīvañca, bhikkhave, bhikkhū āraññakesu senāsanesu sāpekkhā bhavissanti;",
  "an7.23:10.2": "vuddhiyeva, bhikkhave, bhikkhūnaṃ pāṭikaṅkhā, no parihāni. <span class=\\\"brnum\\\">(6)</span>",
  "an7.23:11.1": "Yāvakīvañca, bhikkhave, bhikkhū paccattaññeva satiṃ upaṭṭhāpessanti:",
  "an7.23:11.2": "‘kinti anāgatā ca pesalā sabrahmacārī āgaccheyyuṃ, āgatā ca pesalā sabrahmacārī phāsuṃ vihareyyun’ti;",
  "an7.23:11.3": "vuddhiyeva, bhikkhave, bhikkhūnaṃ pāṭikaṅkhā, no parihāni. <span class=\\\"brnum\\\">(7)</span>",
  "an7.23:12.1": "Yāvakīvañca, bhikkhave, ime satta aparihāniyā dhammā bhikkhūsu ṭhassanti, imesu ca sattasu aparihāniyesu dhammesu bhikkhū sandississanti;",
  "an7.23:12.2": "vuddhiyeva, bhikkhave, bhikkhūnaṃ pāṭikaṅkhā, no parihānī”ti.",
  "an7.23:13.1": "Tatiyaṃ."
}