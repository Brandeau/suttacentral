{
  "_markup_path": "markup/an/an09/an9.043.html",
  "_alt_strings": [
    "en/sujato/an/an09/an9.043.json"
  ],
  "an9.43:1.1": "Aṅguttara Nikāya 9",
  "an9.43:2.1": "5. Sāmaññavagga",
  "an9.43:3.1": "<span class=\\\"var\\\" title=\\\"kāyasakkhisuttaṃ (bj)\\\" id=\\\"note145\\\">43. Kāyasakkhīsutta</span>",
  "an9.43:4.1": "“‘<span class=\\\"var\\\" title=\\\"kāyasakkhi (bj, s1-3)\\\" id=\\\"note146\\\">Kāyasakkhī</span>, kāyasakkhī’ti, āvuso, vuccati.",
  "an9.43:4.2": "Kittāvatā nu kho, āvuso, kāyasakkhī vutto bhagavatā”ti?",
  "an9.43:5.1": "Idhāvuso, bhikkhu vivicceva kāmehi … pe …",
  "an9.43:5.2": "paṭhamaṃ jhānaṃ upasampajja viharati.",
  "an9.43:5.3": "Yathā yathā ca tadāyatanaṃ tathā tathā naṃ kāyena phusitvā viharati.",
  "an9.43:5.4": "Ettāvatāpi kho, āvuso, kāyasakkhī vutto bhagavatā pariyāyena. <span class=\\\"brnum\\\">(1)</span>",
  "an9.43:6.1": "Puna caparaṃ, āvuso, bhikkhu vitakkavicārānaṃ vūpasamā … pe …",
  "an9.43:6.2": "dutiyaṃ jhānaṃ …",
  "an9.43:6.3": "tatiyaṃ jhānaṃ …",
  "an9.43:6.4": "catutthaṃ jhānaṃ upasampajja viharati.",
  "an9.43:6.5": "Yathā yathā ca tadāyatanaṃ tathā tathā naṃ kāyena phusitvā viharati.",
  "an9.43:6.6": "Ettāvatāpi kho, āvuso, kāyasakkhī vutto bhagavatā pariyāyena.",
  "an9.43:6.7": "(2–4.)",
  "an9.43:7.1": "Puna caparaṃ, āvuso, bhikkhu sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanaṃ upasampajja viharati.",
  "an9.43:7.2": "Yathā yathā ca tadāyatanaṃ tathā tathā naṃ kāyena phusitvā viharati.",
  "an9.43:7.3": "Ettāvatāpi kho, āvuso, kāyasakkhī vutto bhagavatā pariyāyena … pe ….",
  "an9.43:7.4": "(5–8.)",
  "an9.43:8.1": "Puna caparaṃ, āvuso, bhikkhu sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati, paññāya cassa disvā āsavā parikkhīṇā honti.",
  "an9.43:8.2": "Yathā yathā ca tadāyatanaṃ tathā tathā naṃ kāyena phusitvā viharati.",
  "an9.43:8.3": "Ettāvatāpi kho, āvuso, kāyasakkhī vutto bhagavatā nippariyāyenā”ti. <span class=\\\"brnum\\\">(9)</span>",
  "an9.43:9.1": "Dutiyaṃ."
}