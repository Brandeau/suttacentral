{
  "_markup_path": "markup/an/an09/an9.024.html",
  "_alt_strings": [
    "en/sujato/an/an09/an9.024.json"
  ],
  "an9.24:1.1": "Aṅguttara Nikāya 9",
  "an9.24:2.1": "3. Sattāvāsavagga",
  "an9.24:3.1": "24. Sattāvāsasutta",
  "an9.24:4.1": "<span class=\\\"cross\\\" title=\\\"^dn33#307 [Saṅgītisutta/9. Navaka]\\\" id=\\\"note91\\\">*</span> <a class=\\\"sc\\\" id=\\\"1\\\"></a>“Navayime, bhikkhave, sattāvāsā.",
  "an9.24:4.2": "Katame nava?",
  "an9.24:4.3": "Santi, bhikkhave, sattā nānattakāyā nānattasaññino, seyyathāpi manussā, ekacce ca devā, ekacce ca vinipātikā.",
  "an9.24:4.4": "Ayaṃ paṭhamo sattāvāso. <span class=\\\"brnum\\\">(1)</span>",
  "an9.24:5.1": "Santi, bhikkhave, sattā nānattakāyā ekattasaññino, seyyathāpi devā brahmakāyikā paṭhamābhinibbattā.",
  "an9.24:5.2": "Ayaṃ dutiyo sattāvāso. <span class=\\\"brnum\\\">(2)</span>",
  "an9.24:6.1": "Santi, bhikkhave, sattā ekattakāyā nānattasaññino, seyyathāpi devā ābhassarā.",
  "an9.24:6.2": "Ayaṃ tatiyo sattāvāso. <span class=\\\"brnum\\\">(3)</span>",
  "an9.24:7.1": "Santi, bhikkhave, sattā ekattakāyā ekattasaññino, seyyathāpi devā subhakiṇhā.",
  "an9.24:7.2": "Ayaṃ catuttho sattāvāso. <span class=\\\"brnum\\\">(4)</span>",
  "an9.24:8.1": "Santi, bhikkhave, sattā asaññino appaṭisaṃvedino, seyyathāpi devā asaññasattā.",
  "an9.24:8.2": "Ayaṃ pañcamo sattāvāso. <span class=\\\"brnum\\\">(5)</span>",
  "an9.24:9.1": "Santi, bhikkhave, sattā sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanūpagā.",
  "an9.24:9.2": "Ayaṃ chaṭṭho sattāvāso. <span class=\\\"brnum\\\">(6)</span>",
  "an9.24:10.1": "Santi, bhikkhave, sattā sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanūpagā.",
  "an9.24:10.2": "Ayaṃ sattamo sattāvāso. <span class=\\\"brnum\\\">(7)</span>",
  "an9.24:11.1": "Santi, bhikkhave, sattā sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanūpagā.",
  "an9.24:11.2": "Ayaṃ aṭṭhamo sattāvāso. <span class=\\\"brnum\\\">(8)</span>",
  "an9.24:12.1": "Santi, bhikkhave, sattā sabbaso ākiñcaññāyatanaṃ samatikkamma nevasaññānāsaññāyatanūpagā.",
  "an9.24:12.2": "Ayaṃ navamo sattāvāso. <span class=\\\"brnum\\\">(9)</span>",
  "an9.24:13.1": "Ime kho, bhikkhave, nava sattāvāsā”ti.",
  "an9.24:14.1": "Catutthaṃ."
}