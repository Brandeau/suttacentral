{
  "_markup_path": "markup/an/an09/an9.015.html",
  "_alt_strings": [
    "en/sujato/an/an09/an9.015.json"
  ],
  "an9.15:1.1": "Aṅguttara Nikāya 9",
  "an9.15:2.1": "2. Sīhanādavagga",
  "an9.15:3.1": "<span class=\\\"var\\\" title=\\\"gaṇḍopamasuttaṃ (bj)\\\" id=\\\"note48\\\">15. Gaṇḍasutta</span>",
  "an9.15:4.1": "“Seyyathāpi, bhikkhave, gaṇḍo anekavassagaṇiko.",
  "an9.15:4.2": "Tassassu gaṇḍassa nava vaṇamukhāni nava abhedanamukhāni.",
  "an9.15:4.3": "Tato yaṃ kiñci pagghareyya—",
  "an9.15:4.4": "asuciyeva pagghareyya, duggandhaṃyeva pagghareyya, <span class=\\\"var\\\" title=\\\"jegucchiyeva (mr)\\\" id=\\\"note49\\\">jegucchiyaṃyeva</span> pagghareyya;",
  "an9.15:4.5": "yaṃ kiñci pasaveyya—",
  "an9.15:4.6": "asuciyeva pasaveyya, duggandhaṃyeva pasaveyya, jegucchiyaṃyeva pasaveyya.",
  "an9.15:5.1": "Gaṇḍoti kho, bhikkhave, imassetaṃ <span class=\\\"var\\\" title=\\\"cātummahābhūtikassa (bj, s1-3, pts1)\\\" id=\\\"note50\\\">cātumahābhūtikassa</span> kāyassa adhivacanaṃ mātāpettikasambhavassa odanakummāsūpacayassa aniccucchādanaparimaddanabhedanaviddhaṃsanadhammassa.",
  "an9.15:5.2": "Tassassu gaṇḍassa nava vaṇamukhāni nava abhedanamukhāni.",
  "an9.15:5.3": "Tato yaṃ kiñci paggharati—",
  "an9.15:5.4": "asuciyeva paggharati, duggandhaṃyeva paggharati, jegucchiyaṃyeva paggharati;",
  "an9.15:5.5": "yaṃ kiñci pasavati—",
  "an9.15:5.6": "asuciyeva pasavati, duggandhaṃyeva pasavati, jegucchiyaṃyeva pasavati.",
  "an9.15:5.7": "Tasmātiha, bhikkhave, imasmiṃ kāye nibbindathā”ti.",
  "an9.15:6.1": "Pañcamaṃ."
}