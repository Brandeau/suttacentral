{
  "_markup_path": "markup/an/an09/an9.018.html",
  "_alt_strings": [
    "en/sujato/an/an09/an9.018.json"
  ],
  "an9.18:1.1": "Aṅguttara Nikāya 9",
  "an9.18:2.1": "2. Sīhanādavagga",
  "an9.18:3.1": "18. Navaṅguposathasutta",
  "an9.18:4.1": "“Navahi, bhikkhave, aṅgehi samannāgato uposatho upavuttho mahapphalo hoti mahānisaṃso mahājutiko mahāvipphāro.",
  "an9.18:4.2": "Kathaṃ upavuttho ca, bhikkhave, navahaṅgehi samannāgato uposatho mahapphalo hoti mahānisaṃso mahājutiko mahāvipphāro?",
  "an9.18:4.3": "Idha, bhikkhave, ariyasāvako iti paṭisañcikkhati:",
  "an9.18:4.4": "‘yāvajīvaṃ arahanto pāṇātipātaṃ pahāya pāṇātipātā paṭiviratā nihitadaṇḍā nihitasatthā lajjī dayāpannā sabbapāṇabhūtahitānukampino viharanti;",
  "an9.18:4.5": "ahampajja imañca rattiṃ imañca divasaṃ pāṇātipātaṃ pahāya pāṇātipātā paṭivirato nihitadaṇḍo nihitasattho lajjī dayāpanno sabbapāṇabhūtahitānukampī viharāmi.",
  "an9.18:4.6": "<span class=\\\"var\\\" title=\\\"imināpi aṅgena (si)\\\" id=\\\"note55\\\">Imināpaṅgena</span> arahataṃ anukaromi;",
  "an9.18:4.7": "uposatho ca me upavuttho bhavissatī’ti.",
  "an9.18:4.8": "Iminā paṭhamena aṅgena samannāgato hoti … pe ….",
  "an9.18:4.9": "(1–7.)",
  "an9.18:5.1": "‘Yāvajīvaṃ arahanto uccāsayanamahāsayanaṃ pahāya uccāsayanamahāsayanā paṭiviratā nīcaseyyaṃ kappenti—",
  "an9.18:5.2": "mañcake vā tiṇasanthārake vā;",
  "an9.18:5.3": "ahampajja imañca rattiṃ imañca divasaṃ uccāsayanamahāsayanaṃ pahāya uccāsayanamahāsayanā paṭivirato nīcaseyyaṃ kappemi—",
  "an9.18:5.4": "mañcake vā tiṇasanthārake vā.",
  "an9.18:5.5": "Imināpaṅgena arahataṃ anukaromi;",
  "an9.18:5.6": "uposatho ca me upavuttho bhavissatī’ti.",
  "an9.18:5.7": "Iminā aṭṭhamena aṅgena samannāgato hoti. <span class=\\\"brnum\\\">(8)</span>",
  "an9.18:6.1": "Mettāsahagatena cetasā ekaṃ disaṃ pharitvā viharati, tathā dutiyaṃ tathā tatiyaṃ tathā catutthaṃ.",
  "an9.18:6.2": "Iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena <span class=\\\"var\\\" title=\\\"abyāpajjhena (bj, s1-3, mr) | avyāpajjhena (pts1) | abyābajjhena (?)\\\" id=\\\"note56\\\">abyāpajjena</span> pharitvā viharati.",
  "an9.18:6.3": "Iminā navamena aṅgena samannāgato hoti. <span class=\\\"brnum\\\">(9)</span>",
  "an9.18:7.1": "Evaṃ upavuttho kho, bhikkhave, navahaṅgehi samannāgato uposatho mahapphalo hoti mahānisaṃso mahājutiko mahāvipphāro”ti.",
  "an9.18:8.1": "Aṭṭhamaṃ."
}