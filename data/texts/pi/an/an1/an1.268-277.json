{
  "_markup_path": "markup/an/an01/an1.268-277.html",
  "_alt_strings": [
    "en/sujato/an/an01/an1.268-277.json"
  ],
  "an1.268-277:1.1": "Aṅguttara Nikāya 1",
  "an1.268-277:2.1": "21. Paṭhamavagga",
  "an1.268-277:3.1": "268",
  "an1.268-277:4.1": "“Aṭṭhānametaṃ, bhikkhave, anavakāso yaṃ diṭṭhisampanno puggalo <span class=\"var\" title=\"kiñci (mr)\" id=\"note46\">kañci</span> saṅkhāraṃ niccato upagaccheyya.",
  "an1.268-277:4.2": "Netaṃ ṭhānaṃ vijjati.",
  "an1.268-277:4.3": "Ṭhānañca kho etaṃ, bhikkhave, vijjati yaṃ puthujjano kañci saṅkhāraṃ niccato upagaccheyya.",
  "an1.268-277:4.4": "Ṭhānametaṃ vijjatī”ti.",
  "an1.268-277:5.1": "269",
  "an1.268-277:6.1": "“Aṭṭhānametaṃ, bhikkhave, anavakāso yaṃ diṭṭhisampanno puggalo kañci saṅkhāraṃ sukhato upagaccheyya.",
  "an1.268-277:6.2": "Netaṃ ṭhānaṃ vijjati.",
  "an1.268-277:6.3": "Ṭhānañca kho etaṃ, bhikkhave, vijjati yaṃ puthujjano kañci saṅkhāraṃ sukhato upagaccheyya.",
  "an1.268-277:6.4": "Ṭhānametaṃ vijjatī”ti.",
  "an1.268-277:7.1": "270",
  "an1.268-277:8.1": "“Aṭṭhānametaṃ, bhikkhave, anavakāso yaṃ diṭṭhisampanno puggalo kañci dhammaṃ attato upagaccheyya.",
  "an1.268-277:8.2": "Netaṃ ṭhānaṃ vijjati.",
  "an1.268-277:8.3": "Ṭhānañca kho etaṃ, bhikkhave, vijjati yaṃ puthujjano kañci dhammaṃ attato upagaccheyya.",
  "an1.268-277:8.4": "Ṭhānametaṃ vijjatī”ti.",
  "an1.268-277:9.1": "271",
  "an1.268-277:10.1": "“Aṭṭhānametaṃ, bhikkhave, anavakāso yaṃ diṭṭhisampanno puggalo mātaraṃ jīvitā voropeyya.",
  "an1.268-277:10.2": "Netaṃ ṭhānaṃ vijjati.",
  "an1.268-277:10.3": "Ṭhānañca kho, bhikkhave, vijjati yaṃ puthujjano mātaraṃ jīvitā voropeyya.",
  "an1.268-277:10.4": "Ṭhānametaṃ vijjatī”ti.",
  "an1.268-277:11.1": "272",
  "an1.268-277:12.1": "“Aṭṭhānametaṃ, bhikkhave, anavakāso yaṃ diṭṭhisampanno puggalo pitaraṃ jīvitā voropeyya.",
  "an1.268-277:12.2": "Netaṃ ṭhānaṃ vijjati.",
  "an1.268-277:12.3": "Ṭhānañca kho etaṃ, bhikkhave, vijjati yaṃ puthujjano pitaraṃ jīvitā voropeyya.",
  "an1.268-277:12.4": "Ṭhānametaṃ vijjatī”ti.",
  "an1.268-277:13.1": "273",
  "an1.268-277:14.1": "“Aṭṭhānametaṃ, bhikkhave, anavakāso yaṃ diṭṭhisampanno puggalo arahantaṃ jīvitā voropeyya.",
  "an1.268-277:14.2": "Netaṃ ṭhānaṃ vijjati.",
  "an1.268-277:14.3": "Ṭhānañca kho etaṃ, bhikkhave, vijjati yaṃ puthujjano arahantaṃ jīvitā voropeyya.",
  "an1.268-277:14.4": "Ṭhānametaṃ vijjatī”ti.",
  "an1.268-277:15.1": "274",
  "an1.268-277:16.1": "“Aṭṭhānametaṃ, bhikkhave, anavakāso yaṃ diṭṭhisampanno puggalo tathāgatassa paduṭṭhacitto lohitaṃ uppādeyya.",
  "an1.268-277:16.2": "Netaṃ ṭhānaṃ vijjati.",
  "an1.268-277:16.3": "Ṭhānañca kho etaṃ, bhikkhave, vijjati yaṃ puthujjano tathāgatassa paduṭṭhacitto lohitaṃ uppādeyya.",
  "an1.268-277:16.4": "Ṭhānametaṃ vijjatī”ti.",
  "an1.268-277:17.1": "275",
  "an1.268-277:18.1": "“Aṭṭhānametaṃ, bhikkhave, anavakāso yaṃ diṭṭhisampanno puggalo saṅghaṃ bhindeyya.",
  "an1.268-277:18.2": "Netaṃ ṭhānaṃ vijjati.",
  "an1.268-277:18.3": "Ṭhānañca kho etaṃ, bhikkhave, vijjati yaṃ puthujjano saṅghaṃ bhindeyya.",
  "an1.268-277:18.4": "Ṭhānametaṃ vijjatī”ti.",
  "an1.268-277:19.1": "276",
  "an1.268-277:20.1": "“Aṭṭhānametaṃ, bhikkhave, anavakāso yaṃ diṭṭhisampanno puggalo aññaṃ satthāraṃ uddiseyya.",
  "an1.268-277:20.2": "Netaṃ ṭhānaṃ vijjati.",
  "an1.268-277:20.3": "Ṭhānañca kho etaṃ, bhikkhave, vijjati yaṃ puthujjano aññaṃ satthāraṃ uddiseyya.",
  "an1.268-277:20.4": "Ṭhānametaṃ vijjatī”ti.",
  "an1.268-277:21.1": "277",
  "an1.268-277:22.1": "<span class=\"cross\" title=\"^dn28#37 [Sampasādanīyasutta/1.17. Anuyogadānappakāra] | ^mn115#14 [Bahudhātukasutta] | ^ne4#414 [Vibhaṅga/ Vicayahārasampāta] | ^mi6.1.1#1 [Dvinnaṃbuddhānaṃanuppajjamānapañha] | ^vb16#353 [Mātikā/ Dasakaniddesa]\" id=\"note47\">*</span> <a class=\"sc\" id=\"277.1\"></a><a class=\"pts\" id=\"pts1.28\"></a>“Aṭṭhānametaṃ, bhikkhave, anavakāso yaṃ ekissā lokadhātuyā dve arahanto sammāsambuddhā apubbaṃ acarimaṃ uppajjeyyuṃ.",
  "an1.268-277:22.2": "Netaṃ ṭhānaṃ vijjati.",
  "an1.268-277:22.3": "Ṭhānañca kho etaṃ, bhikkhave, vijjati yaṃ ekissā lokadhātuyā ekova arahaṃ sammāsambuddho uppajjeyya.",
  "an1.268-277:22.4": "Ṭhānametaṃ vijjatī”ti.",
  "an1.268-277:23.1": "Vaggo paṭhamo."
}