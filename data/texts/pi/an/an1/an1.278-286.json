{
  "_markup_path": "markup/an/an01/an1.278-286.html",
  "_alt_strings": [
    "en/sujato/an/an01/an1.278-286.json"
  ],
  "an1.278-286:1.1": "Aṅguttara Nikāya 1",
  "an1.278-286:2.1": "22. Dutiyavagga",
  "an1.278-286:3.1": "278",
  "an1.278-286:4.1": "“Aṭṭhānametaṃ, bhikkhave, anavakāso yaṃ ekissā lokadhātuyā dve rājāno cakkavattī apubbaṃ acarimaṃ uppajjeyyuṃ.",
  "an1.278-286:4.2": "Netaṃ ṭhānaṃ vijjati.",
  "an1.278-286:4.3": "Ṭhānañca kho etaṃ, bhikkhave, vijjati yaṃ ekissā lokadhātuyā eko rājā cakkavattī uppajjeyya.",
  "an1.278-286:4.4": "Ṭhānametaṃ vijjatī”ti.",
  "an1.278-286:5.1": "279",
  "an1.278-286:6.1": "“Aṭṭhānametaṃ, bhikkhave, anavakāso yaṃ itthī arahaṃ assa sammāsambuddho.",
  "an1.278-286:6.2": "Netaṃ ṭhānaṃ vijjati.",
  "an1.278-286:6.3": "Ṭhānañca kho, etaṃ, bhikkhave, vijjati yaṃ puriso arahaṃ assa sammāsambuddho.",
  "an1.278-286:6.4": "Ṭhānametaṃ vijjatī”ti.",
  "an1.278-286:7.1": "280",
  "an1.278-286:8.1": "“Aṭṭhānametaṃ, bhikkhave, anavakāso yaṃ itthī rājā assa cakkavattī.",
  "an1.278-286:8.2": "Netaṃ ṭhānaṃ vijjati.",
  "an1.278-286:8.3": "Ṭhānañca kho etaṃ, bhikkhave, vijjati yaṃ puriso rājā assa cakkavattī.",
  "an1.278-286:8.4": "Ṭhānametaṃ vijjatī”ti.",
  "an1.278-286:9.1": "281–​283",
  "an1.278-286:10.1": "“Aṭṭhānametaṃ, bhikkhave, anavakāso yaṃ itthī sakkattaṃ kāreyya … pe … mārattaṃ kāreyya … pe … brahmattaṃ kāreyya.",
  "an1.278-286:10.2": "Netaṃ ṭhānaṃ vijjati.",
  "an1.278-286:10.3": "Ṭhānañca kho etaṃ, bhikkhave, vijjati yaṃ puriso sakkattaṃ kāreyya … pe … mārattaṃ kāreyya … pe … brahmattaṃ kāreyya.",
  "an1.278-286:10.4": "Ṭhānametaṃ vijjatī”ti.",
  "an1.278-286:11.1": "284",
  "an1.278-286:12.1": "“Aṭṭhānametaṃ, bhikkhave, anavakāso yaṃ kāyaduccaritassa iṭṭho kanto manāpo vipāko nibbatteyya.",
  "an1.278-286:12.2": "Netaṃ ṭhānaṃ vijjati.",
  "an1.278-286:12.3": "Ṭhānañca kho etaṃ, bhikkhave, vijjati yaṃ kāyaduccaritassa aniṭṭho akanto amanāpo vipāko nibbatteyya.",
  "an1.278-286:12.4": "Ṭhānametaṃ vijjatī”ti.",
  "an1.278-286:13.1": "285–​286",
  "an1.278-286:14.1": "“Aṭṭhānametaṃ, bhikkhave, anavakāso yaṃ vacīduccaritassa … pe … yaṃ manoduccaritassa iṭṭho kanto manāpo vipāko nibbatteyya.",
  "an1.278-286:14.2": "Netaṃ ṭhānaṃ vijjati.",
  "an1.278-286:14.3": "Ṭhānañca kho etaṃ, bhikkhave, vijjati yaṃ manoduccaritassa aniṭṭho akanto amanāpo vipāko nibbatteyya.",
  "an1.278-286:14.4": "Ṭhānametaṃ vijjatī”ti.",
  "an1.278-286:15.1": "Vaggo dutiyo."
}