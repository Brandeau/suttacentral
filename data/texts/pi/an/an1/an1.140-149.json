{
  "_markup_path": "markup/an/an01/an1.140-149.html",
  "_alt_strings": [
    "en/sujato/an/an01/an1.140-149.json"
  ],
  "an1.140-149:1.1": "Aṅguttara Nikāya 1",
  "an1.140-149:2.1": "11. Adhammavagga",
  "an1.140-149:3.1": "140",
  "an1.140-149:4.1": "“Ye te, bhikkhave, bhikkhū adhammaṃ adhammoti dīpenti te, bhikkhave, bhikkhū bahujanahitāya paṭipannā bahujanasukhāya, bahuno janassa atthāya hitāya sukhāya devamanussānaṃ.",
  "an1.140-149:4.2": "Bahuñca te, bhikkhave, bhikkhū puññaṃ pasavanti, te cimaṃ saddhammaṃ <span class=\"var\" title=\"thapentīti (mr)\" id=\"note27\">ṭhapentī”ti</span>.",
  "an1.140-149:5.1": "Paṭhamaṃ.",
  "an1.140-149:6.1": "141",
  "an1.140-149:7.1": "“Ye te, bhikkhave, bhikkhū dhammaṃ dhammoti dīpenti te, bhikkhave, bhikkhū bahujanahitāya paṭipannā bahujanasukhāya, bahuno janassa atthāya hitāya sukhāya devamanussānaṃ.",
  "an1.140-149:7.2": "Bahuñca te, bhikkhave, bhikkhū puññaṃ pasavanti, te cimaṃ saddhammaṃ ṭhapentī”ti.",
  "an1.140-149:8.1": "Dutiyaṃ.",
  "an1.140-149:9.1": "142–​149",
  "an1.140-149:10.1": "“Ye te, bhikkhave, bhikkhū avinayaṃ avinayoti dīpenti … pe … vinayaṃ vinayoti dīpenti … pe … abhāsitaṃ alapitaṃ tathāgatena abhāsitaṃ alapitaṃ tathāgatenāti dīpenti … pe … bhāsitaṃ lapitaṃ tathāgatena bhāsitaṃ lapitaṃ tathāgatenāti dīpenti … pe … anāciṇṇaṃ tathāgatena anāciṇṇaṃ tathāgatenāti dīpenti … pe … āciṇṇaṃ tathāgatena āciṇṇaṃ tathāgatenāti dīpenti … pe … apaññattaṃ tathāgatena apaññattaṃ tathāgatenāti dīpenti … pe … paññattaṃ tathāgatena paññattaṃ tathāgatenāti dīpenti;",
  "an1.140-149:10.2": "te, bhikkhave, bhikkhū bahujanahitāya paṭipannā bahujanasukhāya, bahuno janassa atthāya hitāya sukhāya devamanussānaṃ.",
  "an1.140-149:10.3": "Bahuñca te, bhikkhave, bhikkhū puññaṃ pasavanti, te cimaṃ saddhammaṃ ṭhapentī”ti.",
  "an1.140-149:11.1": "Dasamaṃ.",
  "an1.140-149:12.1": "Adhammavaggo ekādasamo."
}