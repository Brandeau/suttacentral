{
  "_markup_path": "markup/an/an04/an4.015.html",
  "_alt_strings": [
    "en/sujato/an/an04/an4.015.json"
  ],
  "an4.15:1.1": "Aṅguttara Nikāya 4",
  "an4.15:2.1": "2. Caravagga",
  "an4.15:3.1": "<span class=\"var\" id=\"note45\" title=\"aggapaññattisuttaṃ (bj)\">15. Paññattisutta</span>",
  "an4.15:4.1": "“Catasso imā, bhikkhave, aggapaññattiyo.",
  "an4.15:4.2": "Katamā catasso?",
  "an4.15:4.3": "Etadaggaṃ, bhikkhave, attabhāvīnaṃ yadidaṃ—",
  "an4.15:4.4": "rāhu asurindo.",
  "an4.15:4.5": "Etadaggaṃ, bhikkhave, kāmabhogīnaṃ yadidaṃ—",
  "an4.15:4.6": "rājā mandhātā.",
  "an4.15:4.7": "Etadaggaṃ, bhikkhave, ādhipateyyānaṃ yadidaṃ—",
  "an4.15:4.8": "māro pāpimā.",
  "an4.15:4.9": "Sadevake, bhikkhave, loke samārake sabrahmake sassamaṇabrāhmaṇiyā pajāya sadevamanussāya tathāgato aggamakkhāyati arahaṃ sammāsambuddho.",
  "an4.15:4.10": "Imā kho, bhikkhave, catasso aggapaññattiyoti.",
  "an4.15:5.1": "<span class=\"var\" title=\"rāhaggaṃ (bj, pts1)\" id=\"note46\">Rāhuggaṃ</span> attabhāvīnaṃ,",
  "an4.15:5.2": "mandhātā kāmabhoginaṃ;",
  "an4.15:5.3": "Māro ādhipateyyānaṃ,",
  "an4.15:5.4": "iddhiyā yasasā jalaṃ.",
  "an4.15:6.1": "Uddhaṃ tiriyaṃ apācīnaṃ,",
  "an4.15:6.2": "yāvatājagatogati;",
  "an4.15:6.3": "Sadevakassa lokassa,",
  "an4.15:6.4": "buddho aggo pavuccatī”ti.",
  "an4.15:7.1": "Pañcamaṃ."
}