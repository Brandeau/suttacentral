{
  "_markup_path": "markup/an/an04/an4.078.html",
  "_alt_strings": [
    "en/sujato/an/an04/an4.078.json"
  ],
  "an4.78:1.1": "Aṅguttara Nikāya 4",
  "an4.78:2.1": "8. Apaṇṇakavagga",
  "an4.78:3.1": "<span class=\"var\" id=\"note244\" title=\"dakkhiṇāvisuddhisuttaṃ (bj)\">78. Dakkhiṇasutta</span>",
  "an4.78:4.1": "<span class=\"cross\" title=\"^mn142#13 [Dakkhiṇāvibhaṅgasutta]\" id=\"note245\">*</span> “Catasso imā, bhikkhave, dakkhiṇā visuddhiyo.",
  "an4.78:4.2": "Katamā catasso?",
  "an4.78:4.3": "Atthi, bhikkhave, dakkhiṇā dāyakato visujjhati, no paṭiggāhakato;",
  "an4.78:4.4": "atthi, bhikkhave, dakkhiṇā paṭiggāhakato visujjhati, no dāyakato;",
  "an4.78:4.5": "atthi, bhikkhave, dakkhiṇā neva dāyakato visujjhati, no paṭiggāhakato;",
  "an4.78:4.6": "atthi, bhikkhave, dakkhiṇā dāyakato ceva visujjhati paṭiggāhakato ca.",
  "an4.78:5.1": "Kathañca, bhikkhave, dakkhiṇā dāyakato visujjhati, no paṭiggāhakato?",
  "an4.78:5.2": "Idha, bhikkhave, dāyako hoti sīlavā kalyāṇadhammo;",
  "an4.78:5.3": "<span class=\"var\" title=\"paṭiggāhako hoti dussīlo pāpadhammo (s1-3, km, mr)\" id=\"note246\">paṭiggāhakā honti dussīlā pāpadhammā</span>.",
  "an4.78:5.4": "Evaṃ kho, bhikkhave, dakkhiṇā dāyakato visujjhati, no paṭiggāhakato.",
  "an4.78:6.1": "Kathañca, bhikkhave, dakkhiṇā paṭiggāhakato visujjhati, no dāyakato?",
  "an4.78:6.2": "Idha, bhikkhave, dāyako hoti dussīlo pāpadhammo;",
  "an4.78:6.3": "paṭiggāhakā honti sīlavanto kalyāṇadhammā.",
  "an4.78:6.4": "Evaṃ kho, bhikkhave, dakkhiṇā paṭiggāhakato visujjhati, no dāyakato.",
  "an4.78:7.1": "Kathañca, bhikkhave, dakkhiṇā neva dāyakato visujjhati, no paṭiggāhakato?",
  "an4.78:7.2": "Idha, bhikkhave, dāyako hoti dussīlo pāpadhammo;",
  "an4.78:7.3": "paṭiggāhakāpi honti dussīlā pāpadhammā.",
  "an4.78:7.4": "Evaṃ kho, bhikkhave, dakkhiṇā neva dāyakato visujjhati, no paṭiggāhakato.",
  "an4.78:8.1": "Kathañca, bhikkhave, dakkhiṇā dāyakato ceva visujjhati paṭiggāhakato ca?",
  "an4.78:8.2": "Idha, bhikkhave, dāyako hoti sīlavā kalyāṇadhammo;",
  "an4.78:8.3": "paṭiggāhakāpi honti sīlavanto kalyāṇadhammā.",
  "an4.78:8.4": "Evaṃ kho, bhikkhave, dakkhiṇā dāyakato ceva visujjhati paṭiggāhakato ca.",
  "an4.78:8.5": "Imā kho, bhikkhave, catasso dakkhiṇā visuddhiyo”ti.",
  "an4.78:9.1": "Aṭṭhamaṃ."
}