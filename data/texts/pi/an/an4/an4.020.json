{
  "_markup_path": "markup/an/an04/an4.020.html",
  "_alt_strings": [
    "en/sujato/an/an04/an4.020.json"
  ],
  "an4.20:1.1": "Aṅguttara Nikāya 4",
  "an4.20:2.1": "2. Caravagga",
  "an4.20:3.1": "<span class=\"var\" id=\"note53\" title=\"bhattuddesasuttaṃ (bj)\">20. Bhattuddesakasutta</span>",
  "an4.20:4.1": "“Catūhi, bhikkhave, dhammehi samannāgato bhattuddesako yathābhataṃ nikkhitto evaṃ niraye.",
  "an4.20:4.2": "Katamehi catūhi?",
  "an4.20:4.3": "Chandāgatiṃ gacchati, dosāgatiṃ gacchati, mohāgatiṃ gacchati, bhayāgatiṃ gacchati—",
  "an4.20:4.4": "imehi kho, bhikkhave, catūhi dhammehi samannāgato bhattuddesako yathābhataṃ nikkhitto evaṃ niraye.",
  "an4.20:5.1": "Catūhi, bhikkhave, dhammehi samannāgato bhattuddesako yathābhataṃ nikkhitto evaṃ sagge.",
  "an4.20:5.2": "Katamehi catūhi?",
  "an4.20:5.3": "Na chandāgatiṃ gacchati, na dosāgatiṃ gacchati, na mohāgatiṃ gacchati, na bhayāgatiṃ gacchati—",
  "an4.20:5.4": "imehi kho, bhikkhave, catūhi dhammehi samannāgato bhattuddesako yathābhataṃ nikkhitto evaṃ saggeti.",
  "an4.20:6.1": "Ye keci kāmesu asaññatā janā,",
  "an4.20:6.2": "Adhammikā honti adhammagāravā;",
  "an4.20:6.3": "<span class=\"var\" title=\"chandā ca dosā ca bhayā ca gāmino (bj, s1-3, km, pts1)\" id=\"note54\">Chandā dosā mohā ca bhayā gāmino</span>,",
  "an4.20:6.4": "<span class=\"var\" title=\"parisakkasāvo (bj, pts1) | parisakasaṭo (s1-3, km)\" id=\"note55\">Parisākasaṭo</span> ca panesa vuccati.",
  "an4.20:7.1": "Evañhi vuttaṃ samaṇena jānatā,",
  "an4.20:7.2": "Tasmā hi te sappurisā pasaṃsiyā;",
  "an4.20:7.3": "Dhamme ṭhitā ye na karonti pāpakaṃ,",
  "an4.20:7.4": "Na chandā <span class=\"var\" title=\"na chandadosā na bhayā ca gāmino (bj, s1-3, km) | na chandā dosā na bhayā ca gāmino (pts1)\" id=\"note56\">na dosā na mohā na bhayā ca gāmino</span>;",
  "an4.20:7.5": "Parisāya maṇḍo ca panesa vuccati,",
  "an4.20:7.6": "Evañhi vuttaṃ samaṇena jānatā”ti.",
  "an4.20:8.1": "Dasamaṃ.",
  "an4.20:9.1": "Caravaggo dutiyo.",
  "an4.20:10.1": "Caraṃ sīlaṃ padhānāni,",
  "an4.20:10.2": "saṃvaraṃ paññatti pañcamaṃ;",
  "an4.20:10.3": "Sokhummaṃ tayo agatī,",
  "an4.20:10.4": "bhattuddesena te dasāti."
}