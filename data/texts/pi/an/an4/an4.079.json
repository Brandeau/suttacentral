{
  "_markup_path": "markup/an/an04/an4.079.html",
  "_alt_strings": [
    "en/sujato/an/an04/an4.079.json"
  ],
  "an4.79:1.1": "Aṅguttara Nikāya 4",
  "an4.79:2.1": "8. Apaṇṇakavagga",
  "an4.79:3.1": "<span class=\"var\" id=\"note247\" title=\"vaṇijjāsuttaṃ (bj)\">79. Vaṇijjasutta</span>",
  "an4.79:4.1": "Atha kho āyasmā sāriputto yena bhagavā tenupasaṅkami;",
  "an4.79:4.2": "upasaṅkamitvā bhagavantaṃ abhivādetvā ekamantaṃ nisīdi.",
  "an4.79:4.3": "Ekamantaṃ nisinno kho āyasmā sāriputto bhagavantaṃ etadavoca:",
  "an4.79:4.4": "“ko nu kho, bhante, hetu ko paccayo, yena midhekaccassa tādisāva vaṇijjā payuttā chedagāminī hoti?",
  "an4.79:4.5": "Ko pana, bhante, hetu ko paccayo, yena midhekaccassa tādisāva vaṇijjā payuttā na <span class=\"var\" title=\"yathādhippāyaṃ (bj)\" id=\"note248\">yathādhippāyā</span> hoti?",
  "an4.79:4.6": "Ko nu kho, bhante, hetu ko paccayo, yena midhekaccassa tādisāva vaṇijjā payuttā <span class=\"var\" title=\"yathādhippāyaṃ (bj)\" id=\"note249\">yathādhippāyā</span> hoti?",
  "an4.79:4.7": "Ko pana, bhante, hetu ko paccayo, yena midhekaccassa tādisāva vaṇijjā payuttā parādhippāyā hotī”ti?",
  "an4.79:5.1": "“Idha, sāriputta, ekacco samaṇaṃ vā brāhmaṇaṃ vā upasaṅkamitvā pavāreti:",
  "an4.79:5.2": "‘vadatu, bhante, paccayenā’ti.",
  "an4.79:5.3": "So yena pavāreti taṃ na deti.",
  "an4.79:5.4": "So ce tato cuto itthattaṃ āgacchati, so yaññadeva vaṇijjaṃ payojeti, sāssa hoti chedagāminī.",
  "an4.79:6.1": "Idha pana, sāriputta, ekacco samaṇaṃ vā brāhmaṇaṃ vā upasaṅkamitvā pavāreti:",
  "an4.79:6.2": "‘vadatu, bhante, paccayenā’ti.",
  "an4.79:6.3": "So yena pavāreti taṃ na yathādhippāyaṃ deti.",
  "an4.79:6.4": "So ce tato cuto itthattaṃ āgacchati, so yaññadeva vaṇijjaṃ payojeti, sāssa na hoti <span class=\"var\" title=\"yathādhippāyaṃ (bj, mr)\" id=\"note250\">yathādhippāyā</span>.",
  "an4.79:7.1": "Idha pana, sāriputta, ekacco samaṇaṃ vā brāhmaṇaṃ vā upasaṅkamitvā pavāreti:",
  "an4.79:7.2": "‘vadatu, bhante, paccayenā’ti.",
  "an4.79:7.3": "So yena pavāreti taṃ yathādhippāyaṃ deti.",
  "an4.79:7.4": "So ce tato cuto itthattaṃ āgacchati, so yaññadeva vaṇijjaṃ payojeti, sāssa hoti <span class=\"var\" title=\"yathādhippāyaṃ (bj, mr)\" id=\"note251\">yathādhippāyā</span>.",
  "an4.79:8.1": "Idha, sāriputta, ekacco samaṇaṃ vā brāhmaṇaṃ vā upasaṅkamitvā pavāreti:",
  "an4.79:8.2": "‘vadatu, bhante, paccayenā’ti.",
  "an4.79:8.3": "So yena pavāreti taṃ parādhippāyaṃ deti.",
  "an4.79:8.4": "So ce tato cuto itthattaṃ āgacchati, so yaññadeva vaṇijjaṃ payojeti, sāssa hoti <span class=\"var\" title=\"parādhippāyaṃ (si, mr)\" id=\"note252\">parādhippāyā</span>.",
  "an4.79:9.1": "Ayaṃ kho, sāriputta, hetu ayaṃ paccayo, yena midhekaccassa tādisāva vaṇijjā payuttā chedagāminī hoti.",
  "an4.79:9.2": "Ayaṃ pana, sāriputta, hetu ayaṃ paccayo, yena midhekaccassa tādisāva vaṇijjā payuttā na yathādhippāyā hoti.",
  "an4.79:9.3": "Ayaṃ kho pana, sāriputta, hetu ayaṃ paccayo, yena midhekaccassa tādisāva vaṇijjā payuttā yathādhippāyā hoti.",
  "an4.79:9.4": "Ayaṃ pana, sāriputta, hetu ayaṃ paccayo, yena midhekaccassa tādisāva vaṇijjā payuttā parādhippāyā hotī”ti.",
  "an4.79:10.1": "Navamaṃ."
}