{
  "_markup_path": "markup/an/an04/an4.067.html",
  "_alt_strings": [
    "en/sujato/an/an04/an4.067.json"
  ],
  "an4.67:1.1": "Aṅguttara Nikāya 4",
  "an4.67:2.1": "7. Pattakammavagga",
  "an4.67:3.1": "<span class=\"var\" id=\"note220\" title=\"ahi (metta) suttaṃ (bj)\">67. Ahirājasutta</span>",
  "an4.67:4.1": "Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.",
  "an4.67:4.2": "Tena kho pana samayena sāvatthiyaṃ aññataro bhikkhu ahinā daṭṭho kālaṅkato hoti.",
  "an4.67:4.3": "Atha kho sambahulā bhikkhū yena bhagavā tenupasaṅkamiṃsu;",
  "an4.67:4.4": "upasaṅkamitvā bhagavantaṃ abhivādetvā ekamantaṃ nisīdiṃsu.",
  "an4.67:4.5": "Ekamantaṃ nisinnā kho te bhikkhū bhagavantaṃ etadavocuṃ:",
  "an4.67:4.6": "“idha, bhante, sāvatthiyaṃ aññataro bhikkhu ahinā daṭṭho kālaṅkato”ti.",
  "an4.67:5.1": "“<span class=\"var\" title=\"nahanūna (bj, s1, s2, km, pts1) | naha nūna (s3)\" id=\"note221\">Na hi nūna</span> so, bhikkhave, bhikkhu cattāri ahirājakulāni mettena cittena phari.",
  "an4.67:5.2": "Sace hi so, bhikkhave, bhikkhu cattāri ahirājakulāni mettena cittena phareyya, na hi so, bhikkhave, bhikkhu ahinā daṭṭho kālaṃ kareyya.",
  "an4.67:6.1": "Katamāni cattāri?",
  "an4.67:6.2": "Virūpakkhaṃ ahirājakulaṃ, erāpathaṃ ahirājakulaṃ, chabyāputtaṃ ahirājakulaṃ, kaṇhāgotamakaṃ ahirājakulaṃ.",
  "an4.67:6.3": "Na hi nūna so, bhikkhave, bhikkhu imāni cattāri ahirājakulāni mettena cittena phari.",
  "an4.67:6.4": "Sace hi so, bhikkhave, bhikkhu imāni cattāri ahirājakulāni mettena cittena phareyya, na hi so, bhikkhave, bhikkhu ahinā daṭṭho kālaṃ kareyya.",
  "an4.67:7.1": "Anujānāmi, bhikkhave, imāni cattāri ahirājakulāni mettena cittena pharituṃ attaguttiyā attarakkhāya attaparittāyāti.",
  "an4.67:8.1": "<span class=\"cross\" title=\"^pi-tv-kd15#26 [Khuddakavatthu] | ^ja203#1 [Khaṇḍajātaka]-512\" id=\"note222\">*</span> <a class=\"sc\" id=\"5\"></a>Virūpakkhehi me mettaṃ,",
  "an4.67:8.2": "Mettaṃ erāpathehi me;",
  "an4.67:8.3": "Chabyāputtehi me mettaṃ,",
  "an4.67:8.4": "Mettaṃ kaṇhāgotamakehi ca.",
  "an4.67:9.1": "Apādakehi me mettaṃ,",
  "an4.67:9.2": "mettaṃ <span class=\"var\" title=\"dipādakehi (bj, s1-3, km, pts1)\" id=\"note223\">dvipādakehi</span> me;",
  "an4.67:9.3": "Catuppadehi me mettaṃ,",
  "an4.67:9.4": "mettaṃ bahuppadehi me.",
  "an4.67:10.1": "Mā maṃ apādako hiṃsi,",
  "an4.67:10.2": "mā maṃ hiṃsi <span class=\"var\" title=\"dipādako (bj, s1-3, km, pts1)\" id=\"note224\">dvipādako</span>;",
  "an4.67:10.3": "Mā maṃ catuppado hiṃsi,",
  "an4.67:10.4": "mā maṃ hiṃsi bahuppado.",
  "an4.67:11.1": "Sabbe sattā sabbe pāṇā,",
  "an4.67:11.2": "sabbe bhūtā ca kevalā;",
  "an4.67:11.3": "Sabbe bhadrāni passantu,",
  "an4.67:11.4": "mā <span class=\"var\" title=\"kiñci (s1-3, km, mr)\" id=\"note225\">kañci</span> pāpamāgamā.",
  "an4.67:12.1": "Appamāṇo buddho,",
  "an4.67:12.2": "Appamāṇo dhammo;",
  "an4.67:12.3": "Appamāṇo saṃgho,",
  "an4.67:12.4": "Pamāṇavantāni <span class=\"var\" title=\"siriṃsapāni (bj, s1-3, km, pts1)\" id=\"note226\">sarīsapāni</span>.",
  "an4.67:13.1": "Ahivicchikā satapadī,",
  "an4.67:13.2": "Uṇṇanābhī sarabū mūsikā;",
  "an4.67:13.3": "Katā me <span class=\"var\" title=\"kataṃ me parittaṃ (?)\" id=\"note227\">rakkhā katā me parittā</span>,",
  "an4.67:13.4": "Paṭikkamantu bhūtāni;",
  "an4.67:13.5": "Sohaṃ namo bhagavato,",
  "an4.67:13.6": "Namo sattannaṃ sammāsambuddhānan”ti.",
  "an4.67:14.1": "Sattamaṃ."
}