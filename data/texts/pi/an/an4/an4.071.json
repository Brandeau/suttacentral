{
  "_markup_path": "markup/an/an04/an4.071.html",
  "_alt_strings": [
    "en/sujato/an/an04/an4.071.json"
  ],
  "an4.71:1.1": "Aṅguttara Nikāya 4",
  "an4.71:2.1": "8. Apaṇṇakavagga",
  "an4.71:3.1": "<span class=\"var\" id=\"note239\" title=\"padhāna-apaṇṇakapaṭipadāsuttaṃ (bj)\">71. Padhānasutta</span>",
  "an4.71:4.1": "“Catūhi, bhikkhave, dhammehi samannāgato bhikkhu apaṇṇakappaṭipadaṃ paṭipanno hoti, yoni cassa āraddhā hoti āsavānaṃ khayāya.",
  "an4.71:4.2": "Katamehi catūhi?",
  "an4.71:4.3": "Idha, bhikkhave, bhikkhu sīlavā hoti, bahussuto hoti, āraddhavīriyo hoti, paññavā hoti.",
  "an4.71:4.4": "Imehi kho, bhikkhave, catūhi dhammehi samannāgato bhikkhu apaṇṇakappaṭipadaṃ paṭipanno hoti, yoni cassa āraddhā hoti āsavānaṃ khayāyā”ti.",
  "an4.71:5.1": "Paṭhamaṃ."
}