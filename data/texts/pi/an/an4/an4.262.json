{
  "_markup_path": "markup/an/an04/an4.262.html",
  "_alt_strings": [
    "en/sujato/an/an04/an4.262.json"
  ],
  "an4.262:1.1": "Aṅguttara Nikāya 4",
  "an4.262:2.1": "26. Abhiññāvagga",
  "an4.262:3.1": "<span class=\"var\" id=\"note600\" title=\"araññasenāsanasuttaṃ (bj)\">262. Araññasutta</span>",
  "an4.262:4.1": "“Catūhi, bhikkhave, dhammehi samannāgato bhikkhu nālaṃ araññavanapatthāni pantāni senāsanāni paṭisevituṃ.",
  "an4.262:4.2": "Katamehi catūhi?",
  "an4.262:4.3": "Kāmavitakkena, byāpādavitakkena, vihiṃsāvitakkena, duppañño hoti jaḷo elamūgo—",
  "an4.262:4.4": "imehi kho, bhikkhave, catūhi dhammehi samannāgato bhikkhu nālaṃ araññavanapatthāni pantāni senāsanāni paṭisevituṃ.",
  "an4.262:5.1": "Catūhi, bhikkhave, dhammehi samannāgato bhikkhu alaṃ araññavanapatthāni pantāni senāsanāni paṭisevituṃ.",
  "an4.262:5.2": "Katamehi catūhi?",
  "an4.262:5.3": "Nekkhammavitakkena, abyāpādavitakkena, avihiṃsāvitakkena, paññavā hoti ajaḷo anelamūgo—",
  "an4.262:5.4": "imehi kho, bhikkhave, catūhi dhammehi samannāgato bhikkhu alaṃ araññavanapatthāni pantāni senāsanāni paṭisevitun”ti.",
  "an4.262:6.1": "Navamaṃ."
}