{
  "_markup_path": "markup/an/an04/an4.011.html",
  "_alt_strings": [
    "en/sujato/an/an04/an4.011.json"
  ],
  "an4.11:1.1": "Aṅguttara Nikāya 4",
  "an4.11:2.1": "2. Caravagga",
  "an4.11:3.1": "<span class=\"var\" id=\"note31\" title=\"carantasuttaṃ (bj)\">11. Carasutta</span>",
  "an4.11:4.1": "<span class=\"cross\" title=\"^it110#1 [Carasutta]\" id=\"note32\">*</span> “Carato cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā.",
  "an4.11:4.2": "Tañce bhikkhu adhivāseti, nappajahati na vinodeti na <span class=\"var\" title=\"vyantikaroti (pts1) | byantiṃ karoti (mr)\" id=\"note33\">byantīkaroti</span> na anabhāvaṃ gameti, carampi, bhikkhave, bhikkhu evaṃbhūto ‘anātāpī anottāpī satataṃ samitaṃ kusīto hīnavīriyo’ti vuccati.",
  "an4.11:5.1": "Ṭhitassa cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā.",
  "an4.11:5.2": "Tañce bhikkhu adhivāseti, nappajahati na vinodeti na byantīkaroti na anabhāvaṃ gameti, ṭhitopi, bhikkhave, bhikkhu evaṃbhūto ‘anātāpī anottāpī satataṃ samitaṃ kusīto hīnavīriyo’ti vuccati.",
  "an4.11:6.1": "Nisinnassa cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā.",
  "an4.11:6.2": "Tañce bhikkhu adhivāseti, nappajahati na vinodeti na byantīkaroti na anabhāvaṃ gameti, nisinnopi, bhikkhave, bhikkhu evaṃbhūto ‘anātāpī anottāpī satataṃ samitaṃ kusīto hīnavīriyo’ti vuccati.",
  "an4.11:7.1": "Sayānassa cepi, bhikkhave, bhikkhuno jāgarassa uppajjati kāmavitakko vā byāpādavitakko vā vihiṃsāvitakko vā.",
  "an4.11:7.2": "Tañce bhikkhu adhivāseti, nappajahati na vinodeti na byantīkaroti na anabhāvaṃ gameti, sayānopi, bhikkhave, bhikkhu jāgaro evaṃbhūto ‘anātāpī anottāpī satataṃ samitaṃ kusīto hīnavīriyo’ti vuccati.",
  "an4.11:8.1": "Carato cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā.",
  "an4.11:8.2": "Tañce bhikkhu nādhivāseti, pajahati vinodeti byantīkaroti anabhāvaṃ gameti;",
  "an4.11:8.3": "carampi, bhikkhave, bhikkhu evaṃbhūto ‘ātāpī ottāpī satataṃ samitaṃ āraddhavīriyo pahitatto’ti vuccati.",
  "an4.11:9.1": "Ṭhitassa cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā.",
  "an4.11:9.2": "Tañce bhikkhu nādhivāseti, pajahati vinodeti byantīkaroti anabhāvaṃ gameti;",
  "an4.11:9.3": "ṭhitopi, bhikkhave, bhikkhu evaṃbhūto ‘ātāpī ottāpī satataṃ samitaṃ āraddhavīriyo pahitatto’ti vuccati.",
  "an4.11:10.1": "Nisinnassa cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā.",
  "an4.11:10.2": "Tañce bhikkhu nādhivāseti, pajahati vinodeti byantīkaroti anabhāvaṃ gameti;",
  "an4.11:10.3": "nisinnopi, bhikkhave, bhikkhu evaṃbhūto ‘ātāpī ottāpī satataṃ samitaṃ āraddhavīriyo pahitatto’ti vuccati.",
  "an4.11:11.1": "Sayānassa cepi, bhikkhave, bhikkhuno jāgarassa uppajjati kāmavitakko vā byāpādavitakko vā vihiṃsāvitakko vā.",
  "an4.11:11.2": "Tañce bhikkhu nādhivāseti, pajahati vinodeti byantīkaroti anabhāvaṃ gameti;",
  "an4.11:11.3": "sayānopi, bhikkhave, bhikkhu jāgaro evaṃbhūto ‘ātāpī ottāpī satataṃ samitaṃ āraddhavīriyo pahitatto’ti vuccatīti.",
  "an4.11:12.1": "Caraṃ vā yadi vā tiṭṭhaṃ,",
  "an4.11:12.2": "nisinno uda vā sayaṃ;",
  "an4.11:12.3": "Yo vitakkaṃ vitakketi,",
  "an4.11:12.4": "pāpakaṃ gehanissitaṃ.",
  "an4.11:13.1": "<span class=\"var\" title=\"kummaggaṃ paṭipanno (^it110#1 [Carasutta])\" id=\"note34\">Kummaggappaṭipanno</span> so,",
  "an4.11:13.2": "Mohaneyyesu mucchito;",
  "an4.11:13.3": "Abhabbo tādiso bhikkhu,",
  "an4.11:13.4": "Phuṭṭhuṃ sambodhimuttamaṃ.",
  "an4.11:14.1": "Yo ca caraṃ vā tiṭṭhaṃ vā,",
  "an4.11:14.2": "Nisinno uda vā sayaṃ;",
  "an4.11:14.3": "Vitakkaṃ samayitvāna,",
  "an4.11:14.4": "Vitakkūpasame rato;",
  "an4.11:14.5": "Bhabbo so tādiso bhikkhu,",
  "an4.11:14.6": "Phuṭṭhuṃ sambodhimuttaman”ti.",
  "an4.11:15.1": "Paṭhamaṃ."
}