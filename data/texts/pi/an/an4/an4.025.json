{
  "_markup_path": "markup/an/an04/an4.025.html",
  "_alt_strings": [
    "en/sujato/an/an04/an4.025.json"
  ],
  "an4.25:1.1": "Aṅguttara Nikāya 4",
  "an4.25:2.1": "3. Uruvelavagga",
  "an4.25:3.1": "25. Brahmacariyasutta",
  "an4.25:4.1": "“Nayidaṃ, bhikkhave, brahmacariyaṃ vussati janakuhanatthaṃ, na janalapanatthaṃ, na lābhasakkārasilokānisaṃsatthaṃ, na itivādappamokkhānisaṃsatthaṃ, na ‘iti maṃ jano jānātū’ti.",
  "an4.25:4.2": "Atha kho idaṃ, bhikkhave, brahmacariyaṃ vussati saṃvaratthaṃ pahānatthaṃ virāgatthaṃ nirodhatthanti.",
  "an4.25:5.1": "<span class=\"cross\" title=\"^it35#1 [Paṭhamajananakuhanasutta]\" id=\"note81\">*</span> <a class=\"sc\" id=\"2\"></a>Saṃvaratthaṃ pahānatthaṃ,",
  "an4.25:5.2": "brahmacariyaṃ anītihaṃ;",
  "an4.25:5.3": "Adesayi so bhagavā,",
  "an4.25:5.4": "nibbānogadhagāminaṃ;",
  "an4.25:5.5": "Esa maggo <span class=\"var\" title=\"mahattebhi (mr)\" id=\"note82\">mahantehi</span>,",
  "an4.25:5.6": "anuyāto mahesibhi.",
  "an4.25:6.1": "Ye ca taṃ paṭipajjanti,",
  "an4.25:6.2": "yathā buddhena desitaṃ;",
  "an4.25:6.3": "Dukkhassantaṃ karissanti,",
  "an4.25:6.4": "satthusāsanakārino”ti.",
  "an4.25:7.1": "Pañcamaṃ."
}