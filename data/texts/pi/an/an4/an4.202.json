{
  "_markup_path": "markup/an/an04/an4.202.html",
  "_alt_strings": [
    "en/sujato/an/an04/an4.202.json"
  ],
  "an4.202:1.1": "Aṅguttara Nikāya 4",
  "an4.202:2.1": "21. Sappurisavagga",
  "an4.202:3.1": "<span class=\"var\" id=\"note525\" title=\"dutiyasappurisasuttaṃ (bj)\">202. Assaddhasutta</span>",
  "an4.202:4.1": "“Asappurisañca vo, bhikkhave, desessāmi, asappurisena asappurisatarañca;",
  "an4.202:4.2": "sappurisañca, sappurisena sappurisatarañca.",
  "an4.202:4.3": "Taṃ suṇātha … pe ….",
  "an4.202:5.1": "“Katamo ca, bhikkhave, asappuriso?",
  "an4.202:5.2": "Idha, bhikkhave, ekacco assaddho hoti, ahiriko hoti, anottappī hoti, appassuto hoti, kusīto hoti, muṭṭhassati hoti, duppañño hoti.",
  "an4.202:5.3": "Ayaṃ vuccati, bhikkhave, asappuriso.",
  "an4.202:6.1": "Katamo ca, bhikkhave, asappurisena asappurisataro?",
  "an4.202:6.2": "Idha, bhikkhave, ekacco attanā ca assaddho hoti, parañca <span class=\"var\" title=\"asaddhāya (pts1, mr)\" id=\"note526\">assaddhiye</span> samādapeti;",
  "an4.202:6.3": "attanā ca ahiriko hoti, parañca ahirikatāya samādapeti;",
  "an4.202:6.4": "attanā ca anottappī hoti, parañca anottappe samādapeti;",
  "an4.202:6.5": "attanā ca appassuto hoti, parañca appassute samādapeti;",
  "an4.202:6.6": "attanā ca kusīto hoti, parañca kosajje samādapeti;",
  "an4.202:6.7": "attanā ca muṭṭhassati hoti, parañca <span class=\"var\" title=\"muṭṭhasacce (bj, s1-3, km, pts1)\" id=\"note527\">muṭṭhassacce</span> samādapeti;",
  "an4.202:6.8": "attanā ca duppañño hoti, parañca duppaññatāya samādapeti.",
  "an4.202:6.9": "Ayaṃ vuccati, bhikkhave, asappurisena asappurisataro.",
  "an4.202:7.1": "Katamo ca, bhikkhave, sappuriso?",
  "an4.202:7.2": "Idha, bhikkhave, ekacco saddho hoti, hirimā hoti, ottappī hoti, bahussuto hoti, āraddhavīriyo hoti, satimā hoti, paññavā hoti.",
  "an4.202:7.3": "Ayaṃ vuccati, bhikkhave, sappuriso.",
  "an4.202:8.1": "Katamo ca, bhikkhave, sappurisena sappurisataro?",
  "an4.202:8.2": "Idha, bhikkhave, ekacco attanā ca saddhāsampanno hoti, parañca saddhāsampadāya samādapeti;",
  "an4.202:8.3": "attanā ca hirimā hoti, parañca <span class=\"var\" title=\"hirimante (pts1) | hirisampadāya (mr)\" id=\"note528\">hirimatāya</span> samādapeti;",
  "an4.202:8.4": "attanā ca ottappī hoti, parañca ottappe samādapeti;",
  "an4.202:8.5": "attanā ca bahussuto hoti, parañca bāhusacce samādapeti;",
  "an4.202:8.6": "attanā ca āraddhavīriyo hoti, parañca vīriyārambhe samādapeti;",
  "an4.202:8.7": "attanā ca upaṭṭhitassati hoti, parañca <span class=\"var\" title=\"satipaṭṭhāne (bj, s1-3, km, pts1)\" id=\"note529\">satiupaṭṭhāne</span> samādapeti;",
  "an4.202:8.8": "attanā ca paññāsampanno hoti, parañca paññāsampadāya samādapeti.",
  "an4.202:8.9": "Ayaṃ vuccati, bhikkhave, sappurisena sappurisataro”ti.",
  "an4.202:9.1": "Dutiyaṃ."
}