{
  "_markup_path": "markup/an/an04/an4.182.html",
  "_alt_strings": [
    "en/sujato/an/an04/an4.182.json"
  ],
  "an4.182:1.1": "Aṅguttara Nikāya 4",
  "an4.182:2.1": "19. Brāhmaṇavagga",
  "an4.182:3.1": "182. Pāṭibhogasutta",
  "an4.182:4.1": "<span class=\"cross\" title=\"^kv3.2#24 [Ekādasamavagga/ Iddhibalakathā]\" id=\"note441\">*</span> <a class=\"sc\" id=\"1\"></a><a class=\"pts\" id=\"pts2.172\"></a>“Catunnaṃ, bhikkhave, dhammānaṃ natthi koci pāṭibhogo—",
  "an4.182:4.2": "samaṇo vā brāhmaṇo vā devo vā māro vā brahmā vā koci vā lokasmiṃ.",
  "an4.182:5.1": "Katamesaṃ catunnaṃ?",
  "an4.182:5.2": "‘Jarādhammaṃ mā jīrī’ti natthi koci pāṭibhogo—",
  "an4.182:5.3": "samaṇo vā brāhmaṇo vā devo vā māro vā brahmā vā koci vā lokasmiṃ;",
  "an4.182:5.4": "‘byādhidhammaṃ mā byādhiyī’ti natthi koci pāṭibhogo—",
  "an4.182:5.5": "samaṇo vā brāhmaṇo vā devo vā māro vā brahmā vā koci vā lokasmiṃ;",
  "an4.182:5.6": "‘maraṇadhammaṃ mā mīyī’ti natthi koci pāṭibhogo—",
  "an4.182:5.7": "samaṇo vā brāhmaṇo vā devo vā māro vā brahmā vā koci vā lokasmiṃ;",
  "an4.182:5.8": "‘yāni kho pana tāni pubbe attanā katāni pāpakāni kammāni saṅkilesikāni ponobhavikāni sadarāni dukkhavipākāni āyatiṃ jātijarāmaraṇikāni, tesaṃ vipāko mā nibbattī’ti natthi koci pāṭibhogo—",
  "an4.182:5.9": "samaṇo vā brāhmaṇo vā devo vā māro vā brahmā vā koci vā lokasmiṃ.",
  "an4.182:6.1": "Imesaṃ kho, bhikkhave, catunnaṃ dhammānaṃ natthi koci pāṭibhogo—",
  "an4.182:6.2": "samaṇo vā brāhmaṇo vā devo vā māro vā brahmā vā koci vā lokasmin”ti.",
  "an4.182:7.1": "Dutiyaṃ."
}