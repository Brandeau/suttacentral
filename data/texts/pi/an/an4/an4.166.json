{
  "_markup_path": "markup/an/an04/an4.166.html",
  "_alt_strings": [
    "en/sujato/an/an04/an4.166.json"
  ],
  "an4.166:1.1": "Aṅguttara Nikāya 4",
  "an4.166:2.1": "17. Paṭipadāvagga",
  "an4.166:3.1": "<span class=\"var\" id=\"note402\" title=\"chaṭṭhapaṭipadāsuttaṃ (bj)\">166. Ubhayasutta</span>",
  "an4.166:4.1": "“Catasso imā, bhikkhave, paṭipadā.",
  "an4.166:4.2": "Katamā catasso?",
  "an4.166:4.3": "Dukkhā paṭipadā dandhābhiññā, dukkhā paṭipadā khippābhiññā, sukhā paṭipadā dandhābhiññā, sukhā paṭipadā khippābhiññā.",
  "an4.166:5.1": "Tatra, bhikkhave, yāyaṃ paṭipadā dukkhā dandhābhiññā, ayaṃ, bhikkhave, paṭipadā ubhayeneva hīnā akkhāyati.",
  "an4.166:5.2": "Yampāyaṃ paṭipadā dukkhā, imināpāyaṃ hīnā akkhāyati;",
  "an4.166:5.3": "yampāyaṃ paṭipadā dandhā, imināpāyaṃ hīnā akkhāyati.",
  "an4.166:5.4": "Ayaṃ, bhikkhave, paṭipadā ubhayeneva hīnā akkhāyati.",
  "an4.166:6.1": "Tatra, bhikkhave, yāyaṃ paṭipadā dukkhā khippābhiññā, ayaṃ, bhikkhave, paṭipadā dukkhattā hīnā akkhāyati.",
  "an4.166:7.1": "Tatra, bhikkhave, yāyaṃ paṭipadā sukhā dandhābhiññā, ayaṃ, bhikkhave, paṭipadā dandhattā hīnā akkhāyati.",
  "an4.166:8.1": "Tatra, bhikkhave, yāyaṃ paṭipadā sukhā khippābhiññā, ayaṃ, bhikkhave, paṭipadā ubhayeneva paṇītā akkhāyati.",
  "an4.166:8.2": "Yampāyaṃ paṭipadā sukhā, imināpāyaṃ paṇītā akkhāyati;",
  "an4.166:8.3": "yampāyaṃ paṭipadā khippā, imināpāyaṃ paṇītā akkhāyati.",
  "an4.166:8.4": "Ayaṃ, bhikkhave, paṭipadā ubhayeneva paṇītā akkhāyati.",
  "an4.166:8.5": "Imā kho, bhikkhave, catasso paṭipadā”ti.",
  "an4.166:9.1": "Chaṭṭhaṃ."
}