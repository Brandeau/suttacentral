{
  "_markup_path": "markup/an/an04/an4.040.html",
  "_alt_strings": [
    "en/sujato/an/an04/an4.040.json"
  ],
  "an4.40:1.1": "Aṅguttara Nikāya 4",
  "an4.40:2.1": "4. Cakkavagga",
  "an4.40:3.1": "40. Udāyīsutta",
  "an4.40:4.1": "Atha kho <span class=\"var\" title=\"udāyi (sabbattha)\" id=\"note133\">udāyī</span> brāhmaṇo yena bhagavā tenupasaṅkami;",
  "an4.40:4.2": "upasaṅkamitvā bhagavatā … pe … ekamantaṃ nisinno kho udāyī brāhmaṇo bhagavantaṃ etadavoca:",
  "an4.40:4.3": "“bhavampi no gotamo yaññaṃ vaṇṇetī”ti?",
  "an4.40:4.4": "“Na kho ahaṃ, brāhmaṇa, sabbaṃ yaññaṃ vaṇṇemi;",
  "an4.40:4.5": "na panāhaṃ, brāhmaṇa, sabbaṃ yaññaṃ na vaṇṇemi.",
  "an4.40:4.6": "Yathārūpe kho, brāhmaṇa, yaññe gāvo haññanti, ajeḷakā haññanti, kukkuṭasūkarā haññanti, vividhā pāṇā saṅghātaṃ āpajjanti;",
  "an4.40:4.7": "evarūpaṃ kho ahaṃ, brāhmaṇa, sārambhaṃ yaññaṃ na vaṇṇemi.",
  "an4.40:4.8": "Taṃ kissa hetu?",
  "an4.40:4.9": "Evarūpañhi, brāhmaṇa, sārambhaṃ yaññaṃ na upasaṅkamanti arahanto vā arahattamaggaṃ vā samāpannā.",
  "an4.40:5.1": "Yathārūpe ca kho, brāhmaṇa, yaññe neva gāvo haññanti, na ajeḷakā haññanti, na kukkuṭasūkarā haññanti, na vividhā pāṇā saṅghātaṃ āpajjanti;",
  "an4.40:5.2": "evarūpaṃ kho ahaṃ, brāhmaṇa, nirārambhaṃ yaññaṃ vaṇṇemi, yadidaṃ niccadānaṃ anukulayaññaṃ.",
  "an4.40:5.3": "Taṃ kissa hetu?",
  "an4.40:5.4": "Evarūpañhi, brāhmaṇa, nirārambhaṃ yaññaṃ upasaṅkamanti arahanto vā arahattamaggaṃ vā samāpannāti.",
  "an4.40:6.1": "Abhisaṅkhataṃ nirārambhaṃ,",
  "an4.40:6.2": "yaññaṃ kālena kappiyaṃ;",
  "an4.40:6.3": "Tādisaṃ upasaṃyanti,",
  "an4.40:6.4": "saññatā brahmacārayo.",
  "an4.40:7.1": "<span class=\"var\" title=\"vivattacchadā (bj, pts1) | vivaṭṭacchadā (s1-3, mr)\" id=\"note134\">Vivaṭacchadā</span> ye loke,",
  "an4.40:7.2": "vītivattā kulaṃ gatiṃ;",
  "an4.40:7.3": "Yaññametaṃ pasaṃsanti,",
  "an4.40:7.4": "buddhā <span class=\"var\" title=\"puññassa (s1-3, km, pts1)\" id=\"note135\">yaññassa</span> kovidā.",
  "an4.40:8.1": "Yaññe vā yadi vā saddhe,",
  "an4.40:8.2": "<span class=\"var\" title=\"hutaṃ (bj) | huññaṃ (s1-3, km) | bhavyaṃ (pts1)\" id=\"note136\">habyaṃ</span> katvā yathārahaṃ;",
  "an4.40:8.3": "<span class=\"var\" title=\"pasannacittā yajanti (mr)\" id=\"note137\">Pasannacitto yajati</span>,",
  "an4.40:8.4": "sukhette brahmacārisu.",
  "an4.40:9.1": "Suhutaṃ suyiṭṭhaṃ <span class=\"var\" title=\"sampattaṃ (s1-3, km, mr)\" id=\"note138\">suppattaṃ</span>,",
  "an4.40:9.2": "Dakkhiṇeyyesu yaṃ kataṃ;",
  "an4.40:9.3": "Yañño ca vipulo hoti,",
  "an4.40:9.4": "Pasīdanti ca devatā.",
  "an4.40:10.1": "<span class=\"cross\" title=\"^an6.37#1 [37. Chaḷaṅgadānasutta] | ^an8.37#1 [37. Sappurisadānasutta]\" id=\"note139\">*</span> <a class=\"sc\" id=\"7\"></a><span class=\"var\" title=\"etaṃ (mr)\" id=\"note140\">Evaṃ</span> yajitvā medhāvī,",
  "an4.40:10.2": "saddho muttena cetasā;",
  "an4.40:10.3": "<span class=\"var\" title=\"abyāpajjaṃ (^an6.37#1 [37. Chaḷaṅgadānasutta]; ^it22#1 [Mettasutta])\" id=\"note141\">Abyābajjhaṃ</span> sukhaṃ lokaṃ,",
  "an4.40:10.4": "paṇḍito upapajjatī”ti.",
  "an4.40:11.1": "Dasamaṃ.",
  "an4.40:12.1": "Cakkavaggo catuttho.",
  "an4.40:13.1": "Cakko saṅgaho sīho,",
  "an4.40:13.2": "Pasādo vassakārena pañcamaṃ;",
  "an4.40:13.3": "Doṇo aparihāniyo patilīno,",
  "an4.40:13.4": "Ujjayo udāyinā te dasāti."
}