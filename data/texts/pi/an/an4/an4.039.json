{
  "_markup_path": "markup/an/an04/an4.039.html",
  "_alt_strings": [
    "en/sujato/an/an04/an4.039.json"
  ],
  "an4.39:1.1": "Aṅguttara Nikāya 4",
  "an4.39:2.1": "4. Cakkavagga",
  "an4.39:3.1": "<span class=\"var\" id=\"note127\" title=\"ujjāyasuttaṃ (bj)\">39. Ujjayasutta</span>",
  "an4.39:4.1": "Atha kho <span class=\"var\" title=\"ujjāyo (bj)\" id=\"note128\">ujjayo</span> brāhmaṇo yena bhagavā tenupasaṅkami;",
  "an4.39:4.2": "upasaṅkamitvā bhagavatā saddhiṃ sammodi.",
  "an4.39:4.3": "Sammodanīyaṃ kathaṃ sāraṇīyaṃ vītisāretvā ekamantaṃ nisīdi.",
  "an4.39:4.4": "Ekamantaṃ nisinno kho ujjayo brāhmaṇo bhagavantaṃ etadavoca:",
  "an4.39:4.5": "“bhavampi no gotamo yaññaṃ vaṇṇetī”ti?",
  "an4.39:4.6": "“Na kho ahaṃ, brāhmaṇa, sabbaṃ yaññaṃ vaṇṇemi;",
  "an4.39:4.7": "na panāhaṃ, brāhmaṇa, sabbaṃ yaññaṃ na vaṇṇemi.",
  "an4.39:4.8": "Yathārūpe kho, brāhmaṇa, yaññe gāvo haññanti, ajeḷakā haññanti, kukkuṭasūkarā haññanti, vividhā pāṇā saṅghātaṃ āpajjanti;",
  "an4.39:4.9": "evarūpaṃ kho ahaṃ, brāhmaṇa, sārambhaṃ yaññaṃ na vaṇṇemi.",
  "an4.39:4.10": "Taṃ kissa hetu?",
  "an4.39:4.11": "Evarūpañhi, brāhmaṇa, sārambhaṃ yaññaṃ na upasaṅkamanti arahanto vā arahattamaggaṃ vā samāpannā.",
  "an4.39:5.1": "Yathārūpe ca kho, brāhmaṇa, yaññe neva gāvo haññanti, na ajeḷakā haññanti, na kukkuṭasūkarā haññanti, na vividhā pāṇā saṅghātaṃ āpajjanti;",
  "an4.39:5.2": "evarūpaṃ kho ahaṃ, brāhmaṇa, nirārambhaṃ yaññaṃ vaṇṇemi, yadidaṃ niccadānaṃ anukulayaññaṃ.",
  "an4.39:5.3": "Taṃ kissa hetu?",
  "an4.39:5.4": "Evarūpañhi, brāhmaṇa, nirārambhaṃ yaññaṃ upasaṅkamanti arahanto vā arahattamaggaṃ vā samāpannāti.",
  "an4.39:6.1": "Assamedhaṃ purisamedhaṃ,",
  "an4.39:6.2": "Sammāpāsaṃ vājapeyyaṃ niraggaḷaṃ;",
  "an4.39:6.3": "<span class=\"var\" title=\"sammāpāsaṃ vācapeyyaṃ; niraggalaṃ mahārambhā (pts1)\" id=\"note129\">Mahāyaññā mahārambhā</span>,",
  "an4.39:6.4": "Na te honti mahapphalā.",
  "an4.39:7.1": "Ajeḷakā ca gāvo ca,",
  "an4.39:7.2": "vividhā yattha haññare;",
  "an4.39:7.3": "Na taṃ sammaggatā yaññaṃ,",
  "an4.39:7.4": "upayanti mahesino.",
  "an4.39:8.1": "Ye ca yaññā nirārambhā,",
  "an4.39:8.2": "yajanti anukulaṃ sadā;",
  "an4.39:8.3": "Ajeḷakā ca gāvo ca,",
  "an4.39:8.4": "<span class=\"var\" title=\"vividhā yattha haññare (s1-3, km)\" id=\"note130\">vividhā nettha haññare</span>;",
  "an4.39:8.5": "Tañca sammaggatā yaññaṃ,",
  "an4.39:8.6": "upayanti mahesino.",
  "an4.39:9.1": "<span class=\"var\" title=\"evaṃ (s1-3, km)\" id=\"note131\">Etaṃ</span> yajetha medhāvī,",
  "an4.39:9.2": "eso yañño mahapphalo;",
  "an4.39:9.3": "<span class=\"var\" title=\"evaṃ (s1-3, km, mr)\" id=\"note132\">Etaṃ</span> hi yajamānassa,",
  "an4.39:9.4": "seyyo hoti na pāpiyo;",
  "an4.39:9.5": "Yañño ca vipulo hoti,",
  "an4.39:9.6": "pasīdanti ca devatā”ti.",
  "an4.39:10.1": "Navamaṃ."
}