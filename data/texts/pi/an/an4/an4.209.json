{
  "_markup_path": "markup/an/an04/an4.209.html",
  "_alt_strings": [
    "en/sujato/an/an04/an4.209.json"
  ],
  "an4.209:1.1": "Aṅguttara Nikāya 4",
  "an4.209:2.1": "21. Sappurisavagga",
  "an4.209:3.1": "<span class=\"var\" id=\"note537\" title=\"paṭhamapāpadhamma-kalyāṇadhammasuttaṃ (bj)\">209. Tatiyapāpadhammasutta</span>",
  "an4.209:4.1": "“Pāpadhammañca vo, bhikkhave, desessāmi, pāpadhammena pāpadhammatarañca;",
  "an4.209:4.2": "kalyāṇadhammañca, kalyāṇadhammena kalyāṇadhammatarañca.",
  "an4.209:4.3": "Taṃ suṇātha … pe ….",
  "an4.209:5.1": "“Katamo ca, bhikkhave, pāpadhammo?",
  "an4.209:5.2": "Idha, bhikkhave, ekacco pāṇātipātī hoti … pe … micchādiṭṭhiko hoti.",
  "an4.209:5.3": "Ayaṃ vuccati, bhikkhave, pāpadhammo.",
  "an4.209:6.1": "Katamo ca, bhikkhave, pāpadhammena pāpadhammataro?",
  "an4.209:6.2": "Idha bhikkhave, ekacco attanā ca pāṇātipātī hoti, parañca pāṇātipāte samādapeti … pe … attanā ca micchādiṭṭhiko hoti, parañca micchādiṭṭhiyā samādapeti.",
  "an4.209:6.3": "Ayaṃ vuccati, bhikkhave, pāpadhammena pāpadhammataro.",
  "an4.209:7.1": "Katamo ca, bhikkhave, kalyāṇadhammo?",
  "an4.209:7.2": "Idha, bhikkhave, ekacco pāṇātipātā paṭivirato hoti … pe … sammādiṭṭhiko hoti.",
  "an4.209:7.3": "Ayaṃ vuccati, bhikkhave, kalyāṇadhammo.",
  "an4.209:8.1": "Katamo ca, bhikkhave, kalyāṇadhammena kalyāṇadhammataro?",
  "an4.209:8.2": "Idha, bhikkhave, ekacco attanā ca pāṇātipātā paṭivirato hoti, parañca pāṇātipātā veramaṇiyā samādapeti … pe … attanā ca sammādiṭṭhiko hoti, parañca sammādiṭṭhiyā samādapeti.",
  "an4.209:8.3": "Ayaṃ vuccati, bhikkhave, kalyāṇadhammena kalyāṇadhammataro”ti.",
  "an4.209:9.1": "Navamaṃ."
}