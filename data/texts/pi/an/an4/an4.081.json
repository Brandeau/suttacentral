{
  "_markup_path": "markup/an/an04/an4.081.html",
  "_alt_strings": [
    "en/sujato/an/an04/an4.081.json"
  ],
  "an4.81:1.1": "Aṅguttara Nikāya 4",
  "an4.81:2.1": "9. Macalavagga",
  "an4.81:3.1": "<span class=\"var\" id=\"note253\" title=\"pāṇātipātisuttaṃ (bj)\">81. Pāṇātipātasutta</span>",
  "an4.81:4.1": "“Catūhi, bhikkhave, dhammehi samannāgato yathābhataṃ nikkhitto evaṃ niraye.",
  "an4.81:4.2": "Katamehi catūhi?",
  "an4.81:4.3": "Pāṇātipātī hoti, adinnādāyī hoti, kāmesumicchācārī hoti, musāvādī hoti—",
  "an4.81:4.4": "imehi kho, bhikkhave, catūhi dhammehi samannāgato yathābhataṃ nikkhitto evaṃ niraye.",
  "an4.81:5.1": "Catūhi, bhikkhave, dhammehi samannāgato yathābhataṃ nikkhitto evaṃ sagge.",
  "an4.81:5.2": "Katamehi catūhi?",
  "an4.81:5.3": "Pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti—",
  "an4.81:5.4": "imehi kho, bhikkhave, catūhi dhammehi samannāgato yathābhataṃ nikkhitto evaṃ sagge”ti.",
  "an4.81:6.1": "Paṭhamaṃ."
}