{
  "_markup_path": "markup/an/an04/an4.197.html",
  "_alt_strings": [
    "en/sujato/an/an04/an4.197.json"
  ],
  "an4.197:1.1": "Aṅguttara Nikāya 4",
  "an4.197:2.1": "20. Mahāvagga",
  "an4.197:3.1": "<span class=\"var\" id=\"note491\" title=\"mallikāsuttaṃ (bj)\">197. Mallikādevīsutta</span>",
  "an4.197:4.1": "Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.",
  "an4.197:4.2": "Atha kho mallikā devī yena bhagavā tenupasaṅkami;",
  "an4.197:4.3": "upasaṅkamitvā bhagavantaṃ abhivādetvā ekamantaṃ nisīdi.",
  "an4.197:4.4": "Ekamantaṃ nisinnā kho mallikā devī bhagavantaṃ etadavoca:",
  "an4.197:5.1": "“Ko nu kho, bhante, hetu ko paccayo, yena midhekacco mātugāmo dubbaṇṇā ca hoti durūpā <span class=\"var\" title=\"s1-3 potthakesu \" dubba ca hoti d sup pts1 potthake dur evam pulli id=\"note492\">supāpikā</span> dassanāya;",
  "an4.197:5.2": "daliddā ca hoti appassakā appabhogā appesakkhā ca?",
  "an4.197:6.1": "Ko pana, bhante, hetu ko paccayo, yena midhekacco mātugāmo dubbaṇṇā ca hoti durūpā supāpikā dassanāya;",
  "an4.197:6.2": "aḍḍhā ca hoti mahaddhanā mahābhogā mahesakkhā ca?",
  "an4.197:7.1": "Ko nu kho, bhante, hetu ko paccayo, yena midhekacco mātugāmo abhirūpā ca hoti dassanīyā pāsādikā paramāya vaṇṇapokkharatāya samannāgatā;",
  "an4.197:7.2": "daliddā ca hoti appassakā appabhogā appesakkhā ca?",
  "an4.197:8.1": "Ko pana, bhante, hetu ko paccayo, yena midhekacco mātugāmo abhirūpā ca hoti dassanīyā pāsādikā paramāya vaṇṇapokkharatāya samannāgatā, aḍḍhā ca hoti mahaddhanā mahābhogā mahesakkhā cā”ti?",
  "an4.197:9.1": "“Idha, mallike, ekacco mātugāmo kodhanā hoti upāyāsabahulā.",
  "an4.197:9.2": "Appampi vuttā samānā abhisajjati kuppati byāpajjati patitthīyati, kopañca dosañca appaccayañca pātukaroti.",
  "an4.197:9.3": "<span class=\"var\" title=\"so (s1-3)\" id=\"note493\">Sā</span> na dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ.",
  "an4.197:9.4": "<span class=\"var\" title=\"issāmanako (s1-3) | issamānikā (pts1)\" id=\"note494\">Issāmanikā</span> kho pana hoti;",
  "an4.197:9.5": "paralābhasakkāragarukāramānanavandanapūjanāsu issati upadussati issaṃ bandhati.",
  "an4.197:9.6": "<span class=\"var\" title=\"so (s1-3)\" id=\"note495\">Sā</span> ce tato cutā itthattaṃ āgacchati, <span class=\"var\" title=\"so (s1-3)\" id=\"note496\">sā</span> yattha yattha paccājāyati dubbaṇṇā ca hoti durūpā supāpikā dassanāya;",
  "an4.197:9.7": "daliddā ca hoti appassakā appabhogā appesakkhā ca.",
  "an4.197:10.1": "Idha pana, mallike, ekacco mātugāmo kodhanā hoti upāyāsabahulā.",
  "an4.197:10.2": "Appampi vuttā samānā abhisajjati kuppati byāpajjati patitthīyati, kopañca dosañca appaccayañca pātukaroti.",
  "an4.197:10.3": "Sā dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ.",
  "an4.197:10.4": "Anissāmanikā kho pana hoti;",
  "an4.197:10.5": "paralābhasakkāragarukāramānanavandanapūjanāsu na issati na upadussati na issaṃ bandhati.",
  "an4.197:10.6": "Sā ce tato cutā itthattaṃ āgacchati, sā yattha yattha paccājāyati dubbaṇṇā ca hoti durūpā supāpikā dassanāya;",
  "an4.197:10.7": "aḍḍhā ca hoti mahaddhanā mahābhogā mahesakkhā ca.",
  "an4.197:11.1": "Idha pana, mallike, ekacco mātugāmo akkodhanā hoti anupāyāsabahulā.",
  "an4.197:11.2": "Bahumpi vuttā samānā nābhisajjati na kuppati na byāpajjati na patitthīyati, na kopañca dosañca appaccayañca pātukaroti.",
  "an4.197:11.3": "Sā na dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ.",
  "an4.197:11.4": "Issāmanikā kho pana hoti;",
  "an4.197:11.5": "paralābhasakkāragarukāramānanavandanapūjanāsu issati upadussati issaṃ bandhati.",
  "an4.197:11.6": "Sā ce tato cutā itthattaṃ āgacchati, sā yattha yattha paccājāyati abhirūpā ca hoti dassanīyā pāsādikā paramāya vaṇṇapokkharatāya samannāgatā;",
  "an4.197:11.7": "daliddā ca hoti appassakā appabhogā appesakkhā ca.",
  "an4.197:12.1": "Idha pana, mallike, ekacco mātugāmo akkodhanā hoti anupāyāsabahulā.",
  "an4.197:12.2": "Bahumpi vuttā samānā nābhisajjati na kuppati na byāpajjati na patitthīyati, na kopañca dosañca appaccayañca pātukaroti.",
  "an4.197:12.3": "Sā dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ.",
  "an4.197:12.4": "Anissāmanikā kho pana hoti;",
  "an4.197:12.5": "paralābhasakkāragarukāramānanavandanapūjanāsu na issati na upadussati na issaṃ bandhati.",
  "an4.197:12.6": "Sā ce tato cutā itthattaṃ āgacchati, sā yattha yattha paccājāyati abhirūpā ca hoti dassanīyā pāsādikā paramāya vaṇṇapokkharatāya samannāgatā;",
  "an4.197:12.7": "aḍḍhā ca hoti mahaddhanā mahābhogā mahesakkhā ca.",
  "an4.197:13.1": "Ayaṃ kho, mallike, hetu ayaṃ paccayo, yena midhekacco mātugāmo dubbaṇṇā ca hoti durūpā supāpikā dassanāya;",
  "an4.197:13.2": "daliddā ca hoti appassakā appabhogā appesakkhā ca.",
  "an4.197:13.3": "Ayaṃ pana, mallike, hetu ayaṃ paccayo, yena midhekacco mātugāmo dubbaṇṇā ca hoti durūpā supāpikā dassanāya;",
  "an4.197:13.4": "aḍḍhā ca hoti mahaddhanā mahābhogā mahesakkhā ca.",
  "an4.197:13.5": "Ayaṃ kho, mallike, hetu ayaṃ paccayo, yena midhekacco mātugāmo abhirūpā ca hoti dassanīyā pāsādikā paramāya vaṇṇapokkharatāya samannāgatā;",
  "an4.197:13.6": "daliddā ca hoti appassakā appabhogā appesakkhā ca.",
  "an4.197:13.7": "Ayaṃ pana, mallike, hetu ayaṃ paccayo, yena midhekacco mātugāmo abhirūpā ca hoti dassanīyā pāsādikā paramāya vaṇṇapokkharatāya samannāgatā;",
  "an4.197:13.8": "aḍḍhā ca hoti mahaddhanā mahābhogā mahesakkhā cā”ti.",
  "an4.197:14.1": "Evaṃ vutte, mallikā devī bhagavantaṃ etadavoca:",
  "an4.197:14.2": "“yā <span class=\"var\" title=\"sā nūnāhaṃ (s1-3) | yaṃ nūnāhaṃ (pts1, mr)\" id=\"note497\">nūnāhaṃ</span>, bhante, <span class=\"var\" title=\"aññāya jātiyā (s1-3)\" id=\"note498\">aññaṃ jātiṃ</span> kodhanā ahosiṃ upāyāsabahulā, appampi vuttā samānā abhisajjiṃ kuppiṃ byāpajjiṃ patitthīyiṃ kopañca dosañca appaccayañca pātvākāsiṃ, sāhaṃ, bhante, etarahi dubbaṇṇā durūpā supāpikā dassanāya.",
  "an4.197:15.1": "Yā nūnāhaṃ, bhante, aññaṃ jātiṃ dātā ahosiṃ samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ, sāhaṃ, bhante, etarahi <span class=\"var\" title=\"aḍḍhā ca (bj, pts1, mr)\" id=\"note499\">aḍḍhā</span> mahaddhanā mahābhogā.",
  "an4.197:16.1": "Yā nūnāhaṃ, bhante, aññaṃ jātiṃ anissāmanikā ahosiṃ, paralābhasakkāragarukāramānanavandanapūjanāsu na issiṃ na upadussiṃ na issaṃ bandhiṃ, sāhaṃ, bhante, etarahi mahesakkhā.",
  "an4.197:16.2": "Santi kho pana, bhante, imasmiṃ rājakule khattiyakaññāpi brāhmaṇakaññāpi gahapatikaññāpi, tāsāhaṃ issarādhipaccaṃ kāremi.",
  "an4.197:16.3": "Esāhaṃ, bhante, ajjatagge akkodhanā bhavissāmi anupāyāsabahulā, bahumpi vuttā samānā nābhisajjissāmi na kuppissāmi na byāpajjissāmi na patitthīyissāmi, kopañca dosañca appaccayañca na pātukarissāmi;",
  "an4.197:16.4": "dassāmi samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ.",
  "an4.197:16.5": "Anissāmanikā bhavissāmi, paralābhasakkāragarukāramānanavandanapūjanāsu na ississāmi na upadussissāmi na issaṃ bandhissāmi.",
  "an4.197:16.6": "Abhikkantaṃ, bhante … pe … upāsikaṃ maṃ, bhante, bhagavā dhāretu ajjatagge pāṇupetaṃ saraṇaṃ gatan”ti.",
  "an4.197:17.1": "Sattamaṃ."
}