{
  "_markup_path": "markup/an/an06/an6.108.html",
  "_alt_strings": [
    "en/sujato/an/an06/an6.108.json"
  ],
  "an6.108:1.1": "Aṅguttara Nikāya 6",
  "an6.108:2.1": "11. Tikavagga",
  "an6.108:3.1": "108. Duccaritasutta",
  "an6.108:4.1": "“Tayome, bhikkhave, dhammā.",
  "an6.108:4.2": "Katame tayo?",
  "an6.108:4.3": "Kāyaduccaritaṃ, vacīduccaritaṃ, manoduccaritaṃ.",
  "an6.108:4.4": "Ime kho, bhikkhave, tayo dhammā.",
  "an6.108:4.5": "Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā.",
  "an6.108:4.6": "Katame tayo?",
  "an6.108:4.7": "Kāyaduccaritassa pahānāya kāyasucaritaṃ bhāvetabbaṃ, vacīduccaritassa pahānāya vacīsucaritaṃ bhāvetabbaṃ, manoduccaritassa pahānāya manosucaritaṃ bhāvetabbaṃ.",
  "an6.108:4.8": "Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā”ti.",
  "an6.108:5.1": "Dutiyaṃ."
}