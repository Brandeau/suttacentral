{
  "_markup_path": "markup/an/an06/an6.112.html",
  "_alt_strings": [
    "en/sujato/an/an06/an6.112.json"
  ],
  "an6.112:1.1": "Aṅguttara Nikāya 6",
  "an6.112:2.1": "11. Tikavagga",
  "an6.112:3.1": "112. Assādasutta",
  "an6.112:4.1": "“Tayome, bhikkhave, dhammā.",
  "an6.112:4.2": "Katame tayo?",
  "an6.112:4.3": "Assādadiṭṭhi, attānudiṭṭhi, micchādiṭṭhi.",
  "an6.112:4.4": "Ime kho, bhikkhave, tayo dhammā.",
  "an6.112:4.5": "Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā.",
  "an6.112:4.6": "Katame tayo?",
  "an6.112:4.7": "Assādadiṭṭhiyā pahānāya aniccasaññā bhāvetabbā, attānudiṭṭhiyā pahānāya anattasaññā bhāvetabbā, micchādiṭṭhiyā pahānāya sammādiṭṭhi bhāvetabbā.",
  "an6.112:4.8": "Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā”ti.",
  "an6.112:5.1": "Chaṭṭhaṃ."
}