{
  "_markup_path": "markup/an/an06/an6.070.html",
  "_alt_strings": [
    "en/sujato/an/an06/an6.070.json"
  ],
  "an6.70:1.1": "Aṅguttara Nikāya 6",
  "an6.70:2.1": "7. Devatāvagga",
  "an6.70:3.1": "70. Samādhisutta",
  "an6.70:4.1": "“‘So vata, bhikkhave, bhikkhu na santena samādhinā na paṇītena na paṭippassaddhiladdhena na ekodibhāvādhigatena anekavihitaṃ iddhividhaṃ paccanubhavissati—",
  "an6.70:4.2": "ekopi hutvā bahudhā bhavissati, bahudhāpi hutvā eko bhavissati … pe …",
  "an6.70:4.3": "yāva brahmalokāpi kāyena vasaṃ vattessatī’ti netaṃ ṭhānaṃ vijjati.",
  "an6.70:4.4": "‘Dibbāya sotadhātuyā visuddhāya atikkantamānusikāya ubho sadde suṇissati—",
  "an6.70:4.5": "dibbe ca mānuse ca ye dūre santike cā’ti netaṃ ṭhānaṃ vijjati.",
  "an6.70:4.6": "‘Parasattānaṃ parapuggalānaṃ cetasā ceto paricca pajānissati—",
  "an6.70:4.7": "sarāgaṃ vā cittaṃ sarāgaṃ cittanti pajānissati … pe …",
  "an6.70:4.8": "vimuttaṃ vā cittaṃ vimuttaṃ cittanti pajānissatī’ti netaṃ ṭhānaṃ vijjati.",
  "an6.70:4.9": "‘Anekavihitaṃ pubbenivāsaṃ anussarissati, seyyathidaṃ—",
  "an6.70:4.10": "ekampi jātiṃ, dvepi jātiyo … pe …",
  "an6.70:4.11": "iti sākāraṃ sauddesaṃ anekavihitaṃ pubbenivāsaṃ anussarissatī’ti netaṃ ṭhānaṃ vijjati.",
  "an6.70:4.12": "‘Dibbena cakkhunā visuddhena atikkantamānusakena satte passissati … pe …",
  "an6.70:4.13": "yathākammūpage satte pajānissatī’ti netaṃ ṭhānaṃ vijjati.",
  "an6.70:4.14": "‘Āsavānaṃ khayā … pe …",
  "an6.70:4.15": "sacchikatvā upasampajja viharissatī’ti netaṃ ṭhānaṃ vijjati.",
  "an6.70:5.1": "‘So vata, bhikkhave, bhikkhu santena samādhinā paṇītena paṭippassaddhiladdhena ekodibhāvādhigatena anekavihitaṃ iddhividhaṃ paccanubhavissati … pe …",
  "an6.70:5.2": "yāva brahmalokāpi kāyena vasaṃ vattessatī’ti ṭhānametaṃ vijjati.",
  "an6.70:5.3": "‘Dibbāya sotadhātuyā visuddhāya atikkantamānusikāya ubho sadde suṇissati—",
  "an6.70:5.4": "dibbe ca mānuse ca ye dūre santike cā’ti ṭhānametaṃ vijjati.",
  "an6.70:5.5": "‘Parasattānaṃ parapuggalānaṃ cetasā ceto paricca pajānissati—",
  "an6.70:5.6": "sarāgaṃ vā cittaṃ sarāgaṃ cittanti pajānissati … pe …",
  "an6.70:5.7": "vimuttaṃ vā cittaṃ vimuttaṃ cittanti pajānissatī’ti ṭhānametaṃ vijjati.",
  "an6.70:5.8": "‘Anekavihitaṃ pubbenivāsaṃ anussarissati, seyyathidaṃ—",
  "an6.70:5.9": "ekampi jātiṃ, dvepi jātiyo … pe …",
  "an6.70:5.10": "iti sākāraṃ sauddesaṃ anekavihitaṃ pubbenivāsaṃ anussarissatī’ti ṭhānametaṃ vijjati.",
  "an6.70:5.11": "‘Dibbena cakkhunā visuddhena atikkantamānusakena satte passissati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānissatī’ti ṭhānametaṃ vijjati.",
  "an6.70:5.12": "‘Āsavānaṃ khayā anāsavaṃ cetovimuttiṃ … pe …",
  "an6.70:5.13": "sacchikatvā upasampajja viharissatī’ti ṭhānametaṃ vijjatī”ti.",
  "an6.70:6.1": "Chaṭṭhaṃ."
}