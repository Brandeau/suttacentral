{
  "_markup_path": "markup/an/an06/an6.046.html",
  "_alt_strings": [
    "en/sujato/an/an06/an6.046.json"
  ],
  "an6.46:1.1": "Aṅguttara Nikāya 6",
  "an6.46:2.1": "5. Dhammikavagga",
  "an6.46:3.1": "46. Mahācundasutta",
  "an6.46:4.1": "<span class=\\\"evam\\\">Evaṃ me sutaṃ—​</span>",
  "an6.46:4.2": "ekaṃ samayaṃ āyasmā mahācundo cetīsu viharati <span class=\\\"var\\\" title=\\\"sahajātiyaṃ (bj, pts1) | sañjātiyaṃ (s1-3, km)\\\" id=\\\"note134\\\">sayaṃjātiyaṃ</span>.",
  "an6.46:4.3": "Tatra kho āyasmā mahācundo bhikkhū āmantesi:",
  "an6.46:4.4": "“āvuso bhikkhave”ti.",
  "an6.46:4.5": "“Āvuso”ti kho te bhikkhū āyasmato mahācundassa paccassosuṃ.",
  "an6.46:4.6": "Āyasmā mahācundo etadavoca:",
  "an6.46:5.1": "“Idhāvuso, dhammayogā bhikkhū jhāyī bhikkhū apasādenti:",
  "an6.46:5.2": "‘ime pana jhāyinomhā, jhāyinomhāti jhāyanti pajjhāyanti<span class=\\\"var\\\" title=\\\" etthantare pāṭho sī , syā1-3, pā1 potthakesu natthi; nijjhāyanti apajjhāyanti (9M:1740)\\\" id=\\\"note135\\\"> nijjhāyanti avajjhāyanti</span>.",
  "an6.46:5.3": "<span class=\\\"var\\\" title=\\\"kintime (bj) | kiñhime (s1-3) | kiṃ hime (km, pts1)\\\" id=\\\"note137\\\">Kimime</span> jhāyanti, kintime jhāyanti, kathaṃ ime jhāyantī’ti?",
  "an6.46:5.4": "Tattha dhammayogā ca bhikkhū nappasīdanti, jhāyī ca bhikkhū nappasīdanti, na ca bahujanahitāya paṭipannā honti bahujanasukhāya bahuno janassa atthāya hitāya sukhāya devamanussānaṃ. <span class=\\\"brnum\\\">(1)</span>",
  "an6.46:6.1": "Idha panāvuso, jhāyī bhikkhū dhammayoge bhikkhū apasādenti:",
  "an6.46:6.2": "‘ime pana dhammayogamhā, dhammayogamhāti uddhatā unnaḷā capalā mukharā vikiṇṇavācā muṭṭhassatī asampajānā asamāhitā vibbhantacittā pākatindriyā.",
  "an6.46:6.3": "Kimime dhammayogā, kintime dhammayogā, kathaṃ ime dhammayogā’ti?",
  "an6.46:6.4": "Tattha jhāyī ca bhikkhū nappasīdanti, dhammayogā ca bhikkhū nappasīdanti, na ca bahujanahitāya paṭipannā honti bahujanasukhāya bahuno janassa atthāya hitāya sukhāya devamanussānaṃ. <span class=\\\"brnum\\\">(2)</span>",
  "an6.46:7.1": "Idha panāvuso, dhammayogā bhikkhū dhammayogānaññeva bhikkhūnaṃ vaṇṇaṃ bhāsanti, no jhāyīnaṃ bhikkhūnaṃ vaṇṇaṃ bhāsanti.",
  "an6.46:7.2": "Tattha dhammayogā ca bhikkhū nappasīdanti, jhāyī ca bhikkhū nappasīdanti, na ca bahujanahitāya paṭipannā honti bahujanasukhāya bahuno janassa atthāya hitāya sukhāya devamanussānaṃ. <span class=\\\"brnum\\\">(3)</span>",
  "an6.46:8.1": "Idha panāvuso, jhāyī bhikkhū jhāyīnaññeva bhikkhūnaṃ vaṇṇaṃ bhāsanti, no dhammayogānaṃ bhikkhūnaṃ vaṇṇaṃ bhāsanti.",
  "an6.46:8.2": "Tattha jhāyī ca bhikkhū nappasīdanti, dhammayogā ca bhikkhū nappasīdanti, na ca bahujanahitāya paṭipannā honti bahujanasukhāya bahuno janassa atthāya hitāya sukhāya devamanussānaṃ. <span class=\\\"brnum\\\">(4)</span>",
  "an6.46:9.1": "Tasmātihāvuso, evaṃ sikkhitabbaṃ:",
  "an6.46:9.2": "‘dhammayogā samānā jhāyīnaṃ bhikkhūnaṃ vaṇṇaṃ bhāsissāmā’ti.",
  "an6.46:9.3": "Evañhi vo, āvuso, sikkhitabbaṃ.",
  "an6.46:9.4": "Taṃ kissa hetu?",
  "an6.46:9.5": "Acchariyā hete, āvuso, puggalā dullabhā lokasmiṃ, ye amataṃ dhātuṃ kāyena phusitvā viharanti. <span class=\\\"brnum\\\">(5)</span>",
  "an6.46:10.1": "Tasmātihāvuso, evaṃ sikkhitabbaṃ:",
  "an6.46:10.2": "‘jhāyī samānā dhammayogānaṃ bhikkhūnaṃ vaṇṇaṃ bhāsissāmā’ti.",
  "an6.46:10.3": "Evañhi vo, āvuso, sikkhitabbaṃ.",
  "an6.46:10.4": "Taṃ kissa hetu?",
  "an6.46:10.5": "Acchariyā hete, āvuso, puggalā dullabhā lokasmiṃ ye gambhīraṃ atthapadaṃ paññāya ativijjha passantī”ti. <span class=\\\"brnum\\\">(6)</span>",
  "an6.46:11.1": "Catutthaṃ."
}