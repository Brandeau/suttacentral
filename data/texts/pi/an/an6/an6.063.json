{
  "_markup_path": "markup/an/an06/an6.063.html",
  "_alt_strings": [
    "en/sujato/an/an06/an6.063.json"
  ],
  "an6.63:1.1": "Aṅguttara Nikāya 6",
  "an6.63:2.1": "6. Mahāvagga",
  "an6.63:3.1": "63. Nibbedhikasutta",
  "an6.63:4.1": "“Nibbedhikapariyāyaṃ vo, bhikkhave, dhammapariyāyaṃ desessāmi.",
  "an6.63:4.2": "Taṃ suṇātha, sādhukaṃ manasi karotha, bhāsissāmī”ti.",
  "an6.63:4.3": "“Evaṃ, bhante”ti kho te bhikkhū bhagavato paccassosuṃ.",
  "an6.63:4.4": "Bhagavā etadavoca:",
  "an6.63:5.1": "“Katamo ca so, bhikkhave, nibbedhikapariyāyo dhammapariyāyo?",
  "an6.63:5.2": "Kāmā, bhikkhave, veditabbā, kāmānaṃ nidānasambhavo veditabbo, kāmānaṃ vemattatā veditabbā, kāmānaṃ vipāko veditabbo, <span class=\\\"var\\\" title=\\\"kāmānaṃ nirodho (mr)\\\" id=\\\"note210\\\">kāmanirodho</span> veditabbo, <span class=\\\"var\\\" title=\\\"kāmanirodhagāmini (pts1) | kāmānaṃ nirodhagāminī (mr)\\\" id=\\\"note211\\\">kāmanirodhagāminī</span> paṭipadā veditabbā. <span class=\\\"brnum\\\">(1)</span>",
  "an6.63:6.1": "Vedanā, bhikkhave, veditabbā, vedanānaṃ nidānasambhavo veditabbo, vedanānaṃ vemattatā veditabbā, vedanānaṃ vipāko veditabbo, vedanānirodho veditabbo, vedanānirodhagāminī paṭipadā veditabbā. <span class=\\\"brnum\\\">(2)</span>",
  "an6.63:7.1": "Saññā, bhikkhave, veditabbā, saññānaṃ nidānasambhavo veditabbo, saññānaṃ vemattatā veditabbā, saññānaṃ vipāko veditabbo, saññānirodho veditabbo, saññānirodhagāminī paṭipadā veditabbā. <span class=\\\"brnum\\\">(3)</span>",
  "an6.63:8.1": "Āsavā, bhikkhave, veditabbā, āsavānaṃ nidānasambhavo veditabbo, āsavānaṃ vemattatā veditabbā, āsavānaṃ vipāko veditabbo, āsavanirodho veditabbo, āsavanirodhagāminī paṭipadā veditabbā. <span class=\\\"brnum\\\">(4)</span>",
  "an6.63:9.1": "Kammaṃ, bhikkhave, veditabbaṃ, kammānaṃ nidānasambhavo veditabbo, kammānaṃ vemattatā veditabbā, kammānaṃ vipāko veditabbo, kammanirodho veditabbo, kammanirodhagāminī paṭipadā veditabbā. <span class=\\\"brnum\\\">(5)</span>",
  "an6.63:10.1": "Dukkhaṃ, bhikkhave, veditabbaṃ, dukkhassa nidānasambhavo veditabbo, dukkhassa vemattatā veditabbā, dukkhassa vipāko veditabbo, dukkhanirodho veditabbo, dukkhanirodhagāminī paṭipadā veditabbā. <span class=\\\"brnum\\\">(6)</span>",
  "an6.63:11.1": "‘Kāmā, bhikkhave, veditabbā, kāmānaṃ nidānasambhavo veditabbo, kāmānaṃ vemattatā veditabbā, kāmānaṃ vipāko veditabbo, kāmanirodho veditabbo, kāmanirodhagāminī paṭipadā veditabbā’ti, iti kho panetaṃ vuttaṃ.",
  "an6.63:11.2": "Kiñcetaṃ paṭicca vuttaṃ?<span class=\\\"cross\\\" title=\\\"^mn13#4 [Mahādukkhakkhandhasutta]-548, ^mn14#5 [Cūḷadukkhakkhandhasutta] | ^mn139#17 [Araṇavibhaṅgasutta]\\\" id=\\\"note212\\\">*</span>",
  "an6.63:11.3": "Pañcime, bhikkhave, kāmaguṇā—",
  "an6.63:11.4": "cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, sotaviññeyyā saddā …",
  "an6.63:11.5": "ghānaviññeyyā gandhā …",
  "an6.63:11.6": "jivhāviññeyyā rasā …",
  "an6.63:11.7": "kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā.",
  "an6.63:11.8": "Api <span class=\\\"var\\\" title=\\\"te kāmaguṇā nāma nete kāmā (mr)\\\" id=\\\"note213\\\">ca kho, bhikkhave, nete kāmā kāmaguṇā nāmete</span> ariyassa vinaye vuccanti—",
  "an6.63:12.1": "<span class=\\\"cross\\\" title=\\\"^kv2.4#31 [Aṭṭhamavagga/ Kāmakathā]\\\" id=\\\"note214\\\">*</span> <a class=\\\"sc\\\" id=\\\"9\\\"></a>Saṅkapparāgo purisassa kāmo,",
  "an6.63:12.2": "<span class=\\\"var\\\" title=\\\"na te (s1-3)\\\" id=\\\"note215\\\">Nete</span> kāmā yāni citrāni loke;",
  "an6.63:12.3": "Saṅkapparāgo purisassa kāmo,",
  "an6.63:12.4": "Tiṭṭhanti citrāni tatheva loke;",
  "an6.63:12.5": "Athettha dhīrā vinayanti chandanti.",
  "an6.63:13.1": "Katamo ca, bhikkhave, kāmānaṃ nidānasambhavo?",
  "an6.63:13.2": "Phasso, bhikkhave, kāmānaṃ nidānasambhavo.",
  "an6.63:14.1": "Katamā ca, bhikkhave, kāmānaṃ vemattatā?",
  "an6.63:14.2": "Añño, bhikkhave, kāmo rūpesu, añño kāmo saddesu, añño kāmo gandhesu, añño kāmo rasesu, añño kāmo phoṭṭhabbesu.",
  "an6.63:14.3": "Ayaṃ vuccati, bhikkhave, kāmānaṃ vemattatā.",
  "an6.63:15.1": "Katamo ca, bhikkhave, kāmānaṃ vipāko?",
  "an6.63:15.2": "Yaṃ kho, bhikkhave, kāmayamāno tajjaṃ tajjaṃ attabhāvaṃ abhinibbatteti puññabhāgiyaṃ vā apuññabhāgiyaṃ vā, ayaṃ vuccati, bhikkhave, kāmānaṃ vipāko.",
  "an6.63:16.1": "Katamo ca, bhikkhave, kāmanirodho?",
  "an6.63:16.2": "<span class=\\\"var\\\" title=\\\"phassanirodhā (s1-3)\\\" id=\\\"note216\\\">Phassanirodho</span>, bhikkhave, kāmanirodho.",
  "an6.63:16.3": "Ayameva ariyo aṭṭhaṅgiko maggo kāmanirodhagāminī paṭipadā, seyyathidaṃ—",
  "an6.63:16.4": "sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi.",
  "an6.63:17.1": "<span class=\\\"var\\\" title=\\\"yato ca kho (bahūsu)\\\" id=\\\"note217\\\">Yato kho</span>, bhikkhave, ariyasāvako evaṃ kāme pajānāti, evaṃ kāmānaṃ nidānasambhavaṃ pajānāti, evaṃ kāmānaṃ vemattataṃ pajānāti, evaṃ kāmānaṃ vipākaṃ pajānāti, evaṃ kāmanirodhaṃ pajānāti, evaṃ kāmanirodhagāminiṃ paṭipadaṃ pajānāti, so imaṃ nibbedhikaṃ brahmacariyaṃ pajānāti kāmanirodhaṃ.",
  "an6.63:17.2": "Kāmā, bhikkhave, veditabbā … pe …",
  "an6.63:17.3": "<span class=\\\"var\\\" title=\\\"... gāmini (bj, pts1)\\\" id=\\\"note218\\\">kāmanirodhagāminī</span> paṭipadā veditabbāti, iti yaṃ taṃ vuttaṃ idametaṃ paṭicca vuttaṃ. <span class=\\\"brnum\\\">(1)</span>",
  "an6.63:18.1": "Vedanā, bhikkhave, veditabbā … pe …",
  "an6.63:18.2": "vedanānirodhagāminī paṭipadā veditabbāti, iti kho panetaṃ vuttaṃ.",
  "an6.63:18.3": "Kiñcetaṃ paṭicca vuttaṃ?",
  "an6.63:18.4": "Tisso imā, bhikkhave, vedanā—",
  "an6.63:18.5": "sukhā vedanā, dukkhā vedanā, adukkhamasukhā vedanā.",
  "an6.63:19.1": "Katamo ca, bhikkhave, vedanānaṃ nidānasambhavo?",
  "an6.63:19.2": "Phasso, bhikkhave, vedanānaṃ nidānasambhavo.",
  "an6.63:20.1": "Katamā ca, bhikkhave, vedanānaṃ vemattatā?",
  "an6.63:20.2": "Atthi, bhikkhave, sāmisā sukhā vedanā, atthi nirāmisā sukhā vedanā, atthi sāmisā dukkhā vedanā, atthi nirāmisā dukkhā vedanā, atthi sāmisā adukkhamasukhā vedanā, atthi nirāmisā adukkhamasukhā vedanā.",
  "an6.63:20.3": "Ayaṃ vuccati, bhikkhave, vedanānaṃ vemattatā.",
  "an6.63:21.1": "Katamo ca, bhikkhave, vedanānaṃ vipāko?",
  "an6.63:21.2": "Yaṃ kho, bhikkhave, <span class=\\\"var\\\" title=\\\"vedayamāno (s1-3, km)\\\" id=\\\"note219\\\">vediyamāno</span> tajjaṃ tajjaṃ attabhāvaṃ abhinibbatteti puññabhāgiyaṃ vā apuññabhāgiyaṃ vā, ayaṃ vuccati, bhikkhave, vedanānaṃ vipāko.",
  "an6.63:22.1": "Katamo ca, bhikkhave, vedanānirodho?",
  "an6.63:22.2": "<span class=\\\"var\\\" title=\\\"phassanirodhā (s1-3, km, mr)\\\" id=\\\"note220\\\">Phassanirodho</span>, bhikkhave, vedanānirodho.",
  "an6.63:22.3": "Ayameva ariyo aṭṭhaṅgiko maggo vedanānirodhagāminī paṭipadā, seyyathidaṃ—",
  "an6.63:22.4": "sammādiṭṭhi … pe …",
  "an6.63:22.5": "sammāsamādhi.",
  "an6.63:23.1": "Yato kho, bhikkhave, ariyasāvako evaṃ vedanaṃ pajānāti, evaṃ vedanānaṃ nidānasambhavaṃ pajānāti, evaṃ vedanānaṃ vemattataṃ pajānāti, evaṃ vedanānaṃ vipākaṃ pajānāti, evaṃ vedanānirodhaṃ pajānāti, evaṃ vedanānirodhagāminiṃ paṭipadaṃ pajānāti.",
  "an6.63:23.2": "So imaṃ nibbedhikaṃ brahmacariyaṃ pajānāti vedanānirodhaṃ.",
  "an6.63:23.3": "Vedanā, bhikkhave, veditabbā … pe …",
  "an6.63:23.4": "vedanānirodhagāminī paṭipadā veditabbāti, iti yaṃ taṃ vuttaṃ idametaṃ paṭicca vuttaṃ. <span class=\\\"brnum\\\">(2)</span>",
  "an6.63:24.1": "Saññā, bhikkhave, veditabbā … pe …",
  "an6.63:24.2": "saññānirodhagāminī paṭipadā veditabbāti, iti kho panetaṃ vuttaṃ.",
  "an6.63:24.3": "Kiñcetaṃ paṭicca vuttaṃ?",
  "an6.63:24.4": "Chayimā, bhikkhave, saññā—",
  "an6.63:24.5": "rūpasaññā, saddasaññā, gandhasaññā, rasasaññā, phoṭṭhabbasaññā, dhammasaññā.",
  "an6.63:25.1": "Katamo ca, bhikkhave, saññānaṃ nidānasambhavo?",
  "an6.63:25.2": "Phasso, bhikkhave, saññānaṃ nidānasambhavo.",
  "an6.63:26.1": "Katamā ca, bhikkhave, saññānaṃ vemattatā?",
  "an6.63:26.2": "Aññā, <span class=\\\"var\\\" title=\\\"aññā bhikkhave rūpesu saññā aññā saddesu saññā (mr)\\\" id=\\\"note221\\\">bhikkhave, saññā rūpesu, aññā saññā saddesu</span>, aññā saññā gandhesu, aññā saññā rasesu, aññā saññā phoṭṭhabbesu, aññā saññā dhammesu.",
  "an6.63:26.3": "Ayaṃ vuccati, bhikkhave, saññānaṃ vemattatā.",
  "an6.63:27.1": "Katamo ca, bhikkhave, saññānaṃ vipāko?",
  "an6.63:27.2": "<span class=\\\"var\\\" title=\\\"vohāravepakkāhaṃ (bj, s1-3, pts1)\\\" id=\\\"note222\\\">Vohāravepakkaṃ</span>, bhikkhave, <span class=\\\"var\\\" title=\\\"saññā (s1-3, pts1)\\\" id=\\\"note223\\\">saññaṃ</span> vadāmi.",
  "an6.63:27.3": "Yathā yathā naṃ sañjānāti tathā tathā voharati, evaṃ saññī <span class=\\\"var\\\" title=\\\"ahosīti (mr)\\\" id=\\\"note224\\\">ahosinti</span>.",
  "an6.63:27.4": "Ayaṃ vuccati, bhikkhave, saññānaṃ vipāko.",
  "an6.63:28.1": "Katamo ca, bhikkhave, saññānirodho?",
  "an6.63:28.2": "<span class=\\\"var\\\" title=\\\"phassanirodhā (s1-3, mr)\\\" id=\\\"note225\\\">Phassanirodho</span>, bhikkhave, saññānirodho.",
  "an6.63:28.3": "Ayameva ariyo aṭṭhaṅgiko maggo saññānirodhagāminī paṭipadā, seyyathidaṃ—",
  "an6.63:28.4": "sammādiṭṭhi … pe …",
  "an6.63:28.5": "sammāsamādhi.",
  "an6.63:29.1": "Yato kho, bhikkhave, ariyasāvako evaṃ saññaṃ pajānāti, evaṃ saññānaṃ nidānasambhavaṃ pajānāti, evaṃ saññānaṃ vemattataṃ pajānāti, evaṃ saññānaṃ vipākaṃ pajānāti, evaṃ saññānirodhaṃ pajānāti, evaṃ saññānirodhagāminiṃ paṭipadaṃ pajānāti, so imaṃ nibbedhikaṃ brahmacariyaṃ pajānāti saññānirodhaṃ.",
  "an6.63:29.2": "Saññā, bhikkhave, veditabbā … pe …",
  "an6.63:29.3": "saññānirodhagāminī paṭipadā veditabbāti.",
  "an6.63:29.4": "Iti yaṃ taṃ vuttaṃ idametaṃ paṭicca vuttaṃ. <span class=\\\"brnum\\\">(3)</span>",
  "an6.63:30.1": "Āsavā, bhikkhave, veditabbā … pe …",
  "an6.63:30.2": "<span class=\\\"var\\\" title=\\\"sabbatthapi evameva\\\" id=\\\"note226\\\">āsavanirodhagāminī</span> paṭipadā veditabbāti, iti kho panetaṃ vuttaṃ.",
  "an6.63:30.3": "Kiñcetaṃ paṭicca vuttaṃ?",
  "an6.63:30.4": "Tayome, bhikkhave, āsavā—",
  "an6.63:30.5": "kāmāsavo, bhavāsavo, avijjāsavo.",
  "an6.63:31.1": "Katamo ca, bhikkhave, āsavānaṃ nidānasambhavo?",
  "an6.63:31.2": "Avijjā, bhikkhave, āsavānaṃ nidānasambhavo.",
  "an6.63:32.1": "Katamā ca, bhikkhave, āsavānaṃ vemattatā?",
  "an6.63:32.2": "Atthi, bhikkhave, āsavā <span class=\\\"var\\\" title=\\\"nirayagāminiyā (bj, mr) | nirayagamaniyā (s1-3, pts1)\\\" id=\\\"note227\\\">nirayagamanīyā</span>, atthi āsavā tiracchānayonigamanīyā, atthi āsavā pettivisayagamanīyā, atthi āsavā manussalokagamanīyā, atthi āsavā devalokagamanīyā.",
  "an6.63:32.3": "Ayaṃ vuccati, bhikkhave, āsavānaṃ vemattatā.",
  "an6.63:33.1": "Katamo ca, bhikkhave, āsavānaṃ vipāko?",
  "an6.63:33.2": "Yaṃ kho, bhikkhave, avijjāgato tajjaṃ tajjaṃ attabhāvaṃ abhinibbatteti puññabhāgiyaṃ vā apuññabhāgiyaṃ vā, ayaṃ vuccati, bhikkhave, āsavānaṃ vipāko.",
  "an6.63:34.1": "Katamo ca, bhikkhave, āsavanirodho?",
  "an6.63:34.2": "Avijjānirodho, bhikkhave, āsavanirodho.",
  "an6.63:34.3": "Ayameva ariyo aṭṭhaṅgiko maggo <span class=\\\"var\\\" title=\\\"sabbatthapi evameva\\\" id=\\\"note228\\\">āsavanirodhagāminī</span> paṭipadā, seyyathidaṃ—",
  "an6.63:34.4": "sammādiṭṭhi … pe …",
  "an6.63:34.5": "sammāsamādhi.",
  "an6.63:35.1": "Yato kho, bhikkhave, ariyasāvako evaṃ āsave pajānāti, evaṃ āsavānaṃ nidānasambhavaṃ pajānāti, evaṃ āsavānaṃ vemattataṃ pajānāti, evaṃ āsavānaṃ vipākaṃ pajānāti, evaṃ āsavānaṃ nirodhaṃ pajānāti, evaṃ āsavānaṃ nirodhagāminiṃ paṭipadaṃ pajānāti, so imaṃ nibbedhikaṃ brahmacariyaṃ pajānāti āsavanirodhaṃ.",
  "an6.63:35.2": "Āsavā, bhikkhave, veditabbā … pe …",
  "an6.63:35.3": "<span class=\\\"var\\\" title=\\\"sabbatthapi evameva\\\" id=\\\"note229\\\">āsavanirodhagāminī</span> paṭipadā veditabbāti.",
  "an6.63:35.4": "Iti yaṃ taṃ vuttaṃ idametaṃ paṭicca vuttaṃ. <span class=\\\"brnum\\\">(4)</span>",
  "an6.63:36.1": "Kammaṃ, bhikkhave, veditabbaṃ … pe …",
  "an6.63:36.2": "<span class=\\\"var\\\" title=\\\"sabbatthapi evameva\\\" id=\\\"note230\\\">kammanirodhagāminī</span> paṭipadā veditabbāti, iti kho panetaṃ vuttaṃ.",
  "an6.63:36.3": "Kiñcetaṃ paṭicca vuttaṃ?<span class=\\\"cross\\\" title=\\\"^kv2.4#103 [Aṭṭhamavagga/ Rūpaṃkammantikathā]\\\" id=\\\"note231\\\">*</span>",
  "an6.63:36.4": "Cetanāhaṃ, bhikkhave, kammaṃ vadāmi.",
  "an6.63:36.5": "Cetayitvā kammaṃ karoti—",
  "an6.63:36.6": "kāyena vācāya manasā.",
  "an6.63:37.1": "Katamo ca, bhikkhave, kammānaṃ nidānasambhavo?",
  "an6.63:37.2": "Phasso, bhikkhave, kammānaṃ nidānasambhavo.",
  "an6.63:38.1": "Katamā ca, bhikkhave, kammānaṃ vemattatā?",
  "an6.63:38.2": "Atthi, bhikkhave, kammaṃ nirayavedanīyaṃ, atthi kammaṃ tiracchānayonivedanīyaṃ, atthi kammaṃ pettivisayavedanīyaṃ, atthi kammaṃ manussalokavedanīyaṃ, atthi kammaṃ devalokavedanīyaṃ.",
  "an6.63:38.3": "Ayaṃ vuccati, bhikkhave, kammānaṃ vemattatā.",
  "an6.63:39.1": "Katamo ca, bhikkhave, kammānaṃ vipāko?",
  "an6.63:39.2": "<span class=\\\"var\\\" title=\\\"imāhaṃ (mr)\\\" id=\\\"note232\\\">Tividhāhaṃ</span>, bhikkhave, kammānaṃ vipākaṃ vadāmi—",
  "an6.63:39.3": "<span class=\\\"var\\\" title=\\\"diṭṭhe vā (bj)\\\" id=\\\"note233\\\">diṭṭheva</span> dhamme, <span class=\\\"var\\\" title=\\\"upajje vā (bj) | upapajjaṃ vā (si) | upapajja vā (^mn136#19 [Mahākammavibhaṅgasutta])\\\" id=\\\"note234\\\">upapajje vā</span>, apare vā pariyāye.",
  "an6.63:39.4": "Ayaṃ vuccati, bhikkhave, kammānaṃ vipāko.",
  "an6.63:40.1": "Katamo ca, bhikkhave, kammanirodho?",
  "an6.63:40.2": "<span class=\\\"var\\\" title=\\\"phassanirodhā (si, s1-3, mr)\\\" id=\\\"note235\\\">Phassanirodho</span>, bhikkhave, kammanirodho.",
  "an6.63:40.3": "Ayameva ariyo aṭṭhaṅgiko maggo <span class=\\\"var\\\" title=\\\"sabbatthapi evameva\\\" id=\\\"note236\\\">kammanirodhagāminī</span> paṭipadā, seyyathidaṃ—",
  "an6.63:40.4": "sammādiṭṭhi … pe …",
  "an6.63:40.5": "sammāsamādhi.",
  "an6.63:41.1": "Yato kho, bhikkhave, ariyasāvako evaṃ kammaṃ pajānāti, evaṃ kammānaṃ nidānasambhavaṃ pajānāti, evaṃ kammānaṃ vemattataṃ pajānāti, evaṃ kammānaṃ vipākaṃ pajānāti, evaṃ kammanirodhaṃ pajānāti, evaṃ kammanirodhagāminiṃ paṭipadaṃ pajānāti, so imaṃ nibbedhikaṃ brahmacariyaṃ pajānāti kammanirodhaṃ.",
  "an6.63:41.2": "Kammaṃ, bhikkhave, veditabbaṃ … pe …",
  "an6.63:41.3": "kammanirodhagāminī paṭipadā veditabbāti, iti yaṃ taṃ vuttaṃ idametaṃ paṭicca vuttaṃ. <span class=\\\"brnum\\\">(5)</span>",
  "an6.63:42.1": "Dukkhaṃ, bhikkhave, veditabbaṃ, dukkhassa nidānasambhavo veditabbo, dukkhassa vemattatā veditabbā, dukkhassa vipāko veditabbo, dukkhanirodho veditabbo, dukkhanirodhagāminī paṭipadā veditabbāti.",
  "an6.63:42.2": "Iti kho panetaṃ vuttaṃ, kiñcetaṃ paṭicca vuttaṃ?",
  "an6.63:42.3": "Jātipi dukkhā, jarāpi dukkhā, <span class=\\\"var\\\" title=\\\"vyādhipi dukkho (bj) | byādhipi dukkhā (s1-3, mr) | vyādhipi dukkhā (pts1)\\\" id=\\\"note237\\\">byādhipi dukkho</span>, maraṇampi dukkhaṃ, sokaparidevadukkhadomanassupāyāsāpi dukkhā, yampicchaṃ na labhati tampi dukkhaṃ, saṃkhittena <span class=\\\"var\\\" title=\\\"pañcupādānakkhandhāpi (mr)\\\" id=\\\"note238\\\">pañcupādānakkhandhā</span> dukkhā.",
  "an6.63:43.1": "Katamo ca, bhikkhave, dukkhassa nidānasambhavo?",
  "an6.63:43.2": "Taṇhā, bhikkhave, dukkhassa nidānasambhavo.",
  "an6.63:44.1": "Katamā ca, bhikkhave, dukkhassa vemattatā?",
  "an6.63:44.2": "Atthi, bhikkhave, dukkhaṃ adhimattaṃ, atthi parittaṃ, atthi dandhavirāgi, atthi khippavirāgi.",
  "an6.63:44.3": "Ayaṃ vuccati, bhikkhave, dukkhassa vemattatā.",
  "an6.63:45.1": "Katamo ca, bhikkhave, dukkhassa vipāko?",
  "an6.63:45.2": "Idha, bhikkhave, ekacco yena dukkhena abhibhūto <span class=\\\"var\\\" title=\\\"pariyādiṇṇacitto (mr)\\\" id=\\\"note239\\\">pariyādinnacitto</span> socati kilamati paridevati, urattāḷiṃ kandati, sammohaṃ āpajjati, yena vā pana dukkhena abhibhūto pariyādinnacitto bahiddhā pariyeṭṭhiṃ āpajjati:",
  "an6.63:45.3": "‘<span class=\\\"var\\\" title=\\\"so na (mr)\\\" id=\\\"note240\\\">ko</span> ekapadaṃ dvipadaṃ <span class=\\\"var\\\" title=\\\"pajānāti (bj, s1-3, mr)\\\" id=\\\"note241\\\">jānāti</span> imassa dukkhassa nirodhāyā’ti?",
  "an6.63:45.4": "Sammohavepakkaṃ vāhaṃ, bhikkhave, dukkhaṃ vadāmi pariyeṭṭhivepakkaṃ vā.",
  "an6.63:45.5": "Ayaṃ vuccati, bhikkhave, dukkhassa vipāko.",
  "an6.63:46.1": "Katamo ca, bhikkhave, dukkhanirodho?",
  "an6.63:46.2": "<span class=\\\"var\\\" title=\\\"taṇhānirodhā (si, s1-3, mr)\\\" id=\\\"note242\\\">Taṇhānirodho</span>, bhikkhave, dukkhanirodho.",
  "an6.63:46.3": "Ayameva ariyo aṭṭhaṅgiko maggo dukkhassa nirodhagāminī paṭipadā, seyyathidaṃ—",
  "an6.63:46.4": "sammādiṭṭhi … pe …",
  "an6.63:46.5": "sammāsamādhi.",
  "an6.63:47.1": "Yato kho, bhikkhave, ariyasāvako evaṃ dukkhaṃ pajānāti, evaṃ dukkhassa nidānasambhavaṃ pajānāti, evaṃ dukkhassa vemattataṃ pajānāti, evaṃ dukkhassa vipākaṃ pajānāti, evaṃ dukkhanirodhaṃ pajānāti, evaṃ dukkhanirodhagāminiṃ paṭipadaṃ pajānāti, so imaṃ nibbedhikaṃ brahmacariyaṃ pajānāti dukkhanirodhaṃ.",
  "an6.63:47.2": "Dukkhaṃ, bhikkhave, veditabbaṃ, dukkhassa nidānasambhavo veditabbo, dukkhassa vemattatā veditabbā, dukkhassa vipāko veditabbo, dukkhanirodho veditabbo, dukkhanirodhagāminī paṭipadā veditabbāti.",
  "an6.63:47.3": "Iti yaṃ taṃ vuttaṃ idametaṃ paṭicca vuttaṃ. <span class=\\\"brnum\\\">(6)</span>",
  "an6.63:48.1": "Ayaṃ kho so, bhikkhave, nibbedhikapariyāyo dhammapariyāyo”ti.",
  "an6.63:49.1": "Navamaṃ."
}