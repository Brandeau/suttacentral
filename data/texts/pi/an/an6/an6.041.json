{
  "_markup_path": "markup/an/an06/an6.041.html",
  "_alt_strings": [
    "en/sujato/an/an06/an6.041.json"
  ],
  "an6.41:1.1": "Aṅguttara Nikāya 6",
  "an6.41:2.1": "4. Devatāvagga",
  "an6.41:3.1": "41. Dārukkhandhasutta",
  "an6.41:4.1": "<span class=\\\"evam\\\">Evaṃ me sutaṃ—​</span>",
  "an6.41:4.2": "ekaṃ samayaṃ āyasmā sāriputto rājagahe viharati gijjhakūṭe pabbate.",
  "an6.41:4.3": "Atha kho āyasmā sāriputto pubbaṇhasamayaṃ nivāsetvā pattacīvaramādāya sambahulehi bhikkhūhi saddhiṃ gijjhakūṭā pabbatā orohanto addasa aññatarasmiṃ padese mahantaṃ dārukkhandhaṃ.",
  "an6.41:4.4": "Disvā bhikkhū āmantesi:",
  "an6.41:4.5": "“passatha no, āvuso, tumhe amuṃ mahantaṃ dārukkhandhan”ti?",
  "an6.41:4.6": "“Evamāvuso”ti.",
  "an6.41:5.1": "“Ākaṅkhamāno, āvuso, bhikkhu iddhimā cetovasippatto amuṃ dārukkhandhaṃ pathavītveva adhimucceyya.",
  "an6.41:5.2": "Taṃ kissa hetu?",
  "an6.41:5.3": "Atthi, āvuso, amumhi dārukkhandhe pathavīdhātu, yaṃ nissāya bhikkhu iddhimā cetovasippatto amuṃ dārukkhandhaṃ pathavītveva adhimucceyya.",
  "an6.41:5.4": "Ākaṅkhamāno, āvuso, bhikkhu iddhimā cetovasippatto amuṃ dārukkhandhaṃ āpotveva adhimucceyya … pe …",
  "an6.41:5.5": "tejotveva adhimucceyya …",
  "an6.41:5.6": "vāyotveva adhimucceyya …",
  "an6.41:5.7": "subhantveva adhimucceyya …",
  "an6.41:5.8": "asubhantveva adhimucceyya.",
  "an6.41:5.9": "Taṃ kissa hetu?",
  "an6.41:5.10": "Atthi, āvuso, amumhi dārukkhandhe asubhadhātu, yaṃ nissāya bhikkhu iddhimā cetovasippatto amuṃ dārukkhandhaṃ asubhantveva adhimucceyyā”ti.",
  "an6.41:6.1": "Ekādasamaṃ."
}