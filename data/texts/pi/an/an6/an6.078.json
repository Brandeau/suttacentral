{
  "_markup_path": "markup/an/an06/an6.078.html",
  "_alt_strings": [
    "en/sujato/an/an06/an6.078.json"
  ],
  "an6.78:1.1": "Aṅguttara Nikāya 6",
  "an6.78:2.1": "8. Arahattavagga",
  "an6.78:3.1": "78. Sukhasomanassasutta",
  "an6.78:4.1": "“Chahi, bhikkhave, dhammehi samannāgato bhikkhu diṭṭheva dhamme sukhasomanassabahulo viharati, yoni cassa āraddhā hoti āsavānaṃ khayāya.",
  "an6.78:4.2": "Katamehi chahi?",
  "an6.78:4.3": "Idha, bhikkhave, bhikkhu dhammārāmo hoti, bhāvanārāmo hoti, pahānārāmo hoti, pavivekārāmo hoti, abyāpajjhārāmo hoti, nippapañcārāmo hoti.",
  "an6.78:4.4": "Imehi kho, bhikkhave, chahi dhammehi samannāgato bhikkhu diṭṭheva dhamme sukhasomanassabahulo viharati, yoni cassa āraddhā hoti āsavānaṃ khayāyā”ti.",
  "an6.78:5.1": "Catutthaṃ."
}