{
  "_markup_path": "markup/an/an06/an6.002.html",
  "_alt_strings": [
    "en/sujato/an/an06/an6.002.json"
  ],
  "an6.2:1.1": "Aṅguttara Nikāya 6",
  "an6.2:2.1": "1. Āhuneyyavagga",
  "an6.2:3.1": "2. Dutiyaāhuneyyasutta",
  "an6.2:4.1": "“Chahi, bhikkhave, dhammehi samannāgato bhikkhu āhuneyyo hoti … pe …",
  "an6.2:4.2": "anuttaraṃ puññakkhettaṃ lokassa.",
  "an6.2:4.3": "Katamehi chahi?<span class=\\\"cross\\\" title=\\\"^dn34#71 [Dasuttarasutta/6. Cha dhammā]\\\" id=\\\"note2\\\">*</span>",
  "an6.2:4.4": "Idha, bhikkhave, bhikkhu anekavihitaṃ iddhividhaṃ paccanubhoti—",
  "an6.2:4.5": "ekopi hutvā bahudhā hoti, bahudhāpi hutvā eko hoti;",
  "an6.2:4.6": "āvibhāvaṃ tirobhāvaṃ;",
  "an6.2:4.7": "tirokuṭṭaṃ tiropākāraṃ tiropabbataṃ asajjamāno gacchati, seyyathāpi ākāse;",
  "an6.2:4.8": "pathaviyāpi ummujjanimujjaṃ karoti, seyyathāpi udake;",
  "an6.2:4.9": "udakepi abhijjamāne gacchati, seyyathāpi pathaviyaṃ;",
  "an6.2:4.10": "ākāsepi pallaṅkena kamati, seyyathāpi pakkhī sakuṇo;",
  "an6.2:4.11": "imepi candimasūriye evaṃmahiddhike evaṃmahānubhāve pāṇinā <span class=\\\"var\\\" title=\\\"parāmasati (bj, s1-3, pts1, mr)\\\" id=\\\"note3\\\">parimasati</span> parimajjati;",
  "an6.2:4.12": "yāva brahmalokāpi kāyena vasaṃ vatteti. <span class=\\\"brnum\\\">(1)</span>",
  "an6.2:5.1": "Dibbāya, sotadhātuyā visuddhāya atikkantamānusikāya ubho sadde suṇāti—",
  "an6.2:5.2": "dibbe ca mānuse ca, ye dūre santike ca. <span class=\\\"brnum\\\">(2)</span>",
  "an6.2:6.1": "Parasattānaṃ parapuggalānaṃ cetasā ceto paricca pajānāti.",
  "an6.2:6.2": "Sarāgaṃ vā cittaṃ sarāgaṃ cittanti pajānāti, vītarāgaṃ vā cittaṃ …",
  "an6.2:6.3": "sadosaṃ vā cittaṃ …",
  "an6.2:6.4": "vītadosaṃ vā cittaṃ …",
  "an6.2:6.5": "samohaṃ vā cittaṃ …",
  "an6.2:6.6": "vītamohaṃ vā cittaṃ …",
  "an6.2:6.7": "saṅkhittaṃ vā cittaṃ …",
  "an6.2:6.8": "vikkhittaṃ vā cittaṃ …",
  "an6.2:6.9": "mahaggataṃ vā cittaṃ …",
  "an6.2:6.10": "amahaggataṃ vā cittaṃ …",
  "an6.2:6.11": "sauttaraṃ vā cittaṃ …",
  "an6.2:6.12": "anuttaraṃ vā cittaṃ …",
  "an6.2:6.13": "samāhitaṃ vā cittaṃ …",
  "an6.2:6.14": "asamāhitaṃ vā cittaṃ …",
  "an6.2:6.15": "vimuttaṃ vā cittaṃ …",
  "an6.2:6.16": "avimuttaṃ vā cittaṃ avimuttaṃ cittanti pajānāti. <span class=\\\"brnum\\\">(3)</span>",
  "an6.2:7.1": "Anekavihitaṃ pubbenivāsaṃ anussarati, seyyathidaṃ—",
  "an6.2:7.2": "ekampi jātiṃ dvepi jātiyo … pe ….",
  "an6.2:7.3": "Iti sākāraṃ sauddesaṃ anekavihitaṃ pubbenivāsaṃ anussarati. <span class=\\\"brnum\\\">(4)</span>",
  "an6.2:8.1": "Dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti:",
  "an6.2:8.2": "‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṃ upavādakā micchādiṭṭhikā micchādiṭṭhikammasamādānā, te kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā.",
  "an6.2:8.3": "Ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṃ anupavādakā sammādiṭṭhikā sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ lokaṃ upapannā’ti.",
  "an6.2:8.4": "Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti. <span class=\\\"brnum\\\">(5)</span>",
  "an6.2:9.1": "Āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. <span class=\\\"brnum\\\">(6)</span>",
  "an6.2:10.1": "Imehi kho, bhikkhave, chahi dhammehi samannāgato bhikkhu āhuneyyo hoti … pe …",
  "an6.2:10.2": "anuttaraṃ puññakkhettaṃ lokassā”ti.",
  "an6.2:11.1": "Dutiyaṃ."
}