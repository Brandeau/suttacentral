{
  "_markup_path": "markup/an/an06/an6.110.html",
  "_alt_strings": [
    "en/sujato/an/an06/an6.110.json"
  ],
  "an6.110:1.1": "Aṅguttara Nikāya 6",
  "an6.110:2.1": "11. Tikavagga",
  "an6.110:3.1": "110. Saññāsutta",
  "an6.110:4.1": "“Tayome, bhikkhave, dhammā.",
  "an6.110:4.2": "Katame tayo?",
  "an6.110:4.3": "Kāmasaññā, byāpādasaññā, vihiṃsāsaññā.",
  "an6.110:4.4": "Ime kho, bhikkhave, tayo dhammā.",
  "an6.110:4.5": "Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā.",
  "an6.110:4.6": "Katame tayo?",
  "an6.110:4.7": "Kāmasaññāya pahānāya nekkhammasaññā bhāvetabbā, byāpādasaññāya pahānāya abyāpādasaññā bhāvetabbā, vihiṃsāsaññāya pahānāya avihiṃsāsaññā bhāvetabbā.",
  "an6.110:4.8": "Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā”ti.",
  "an6.110:5.1": "Catutthaṃ."
}