{
  "_markup_path": "markup/an/an06/an6.059.html",
  "_alt_strings": [
    "en/sujato/an/an06/an6.059.json"
  ],
  "an6.59:1.1": "Aṅguttara Nikāya 6",
  "an6.59:2.1": "6. Mahāvagga",
  "an6.59:3.1": "59. Dārukammikasutta",
  "an6.59:4.1": "<span class=\\\"evam\\\">Evaṃ me sutaṃ—​</span>",
  "an6.59:4.2": "ekaṃ samayaṃ bhagavā nātike viharati giñjakāvasathe.",
  "an6.59:4.3": "Atha kho dārukammiko gahapati yena bhagavā tenupasaṅkami;",
  "an6.59:4.4": "upasaṅkamitvā bhagavantaṃ abhivādetvā ekamantaṃ nisīdi.",
  "an6.59:4.5": "Ekamantaṃ nisinnaṃ kho dārukammikaṃ gahapatiṃ bhagavā etadavoca:",
  "an6.59:4.6": "“api nu te, gahapati, kule dānaṃ dīyatī”ti?",
  "an6.59:4.7": "“Dīyati me, bhante, kule dānaṃ.",
  "an6.59:4.8": "Tañca kho ye te bhikkhū āraññikā piṇḍapātikā paṃsukūlikā arahanto vā arahattamaggaṃ vā samāpannā, tathārūpesu me, bhante, bhikkhūsu dānaṃ dīyatī”ti.",
  "an6.59:5.1": "“Dujjānaṃ kho etaṃ, gahapati, tayā gihinā kāmabhoginā puttasambādhasayanaṃ ajjhāvasantena, kāsikacandanaṃ paccanubhontena, mālāgandhavilepanaṃ dhārayantena, jātarūparajataṃ sādiyantena ime vā arahanto ime vā arahattamaggaṃ samāpannāti.",
  "an6.59:6.1": "Āraññiko cepi, gahapati, bhikkhu hoti uddhato unnaḷo capalo mukharo vikiṇṇavāco muṭṭhassati asampajāno asamāhito vibbhantacitto pākatindriyo.",
  "an6.59:6.2": "Evaṃ so tenaṅgena gārayho.",
  "an6.59:6.3": "Āraññiko cepi, gahapati, bhikkhu hoti anuddhato anunnaḷo acapalo amukharo avikiṇṇavāco upaṭṭhitassati sampajāno samāhito ekaggacitto saṃvutindriyo.",
  "an6.59:6.4": "Evaṃ so tenaṅgena pāsaṃso. <span class=\\\"brnum\\\">(1)</span>",
  "an6.59:7.1": "Gāmantavihārī cepi, gahapati, bhikkhu hoti uddhato … pe …",
  "an6.59:7.2": "evaṃ so tenaṅgena gārayho.",
  "an6.59:7.3": "Gāmantavihārī cepi, gahapati, bhikkhu hoti anuddhato … pe …",
  "an6.59:7.4": "evaṃ so tenaṅgena pāsaṃso. <span class=\\\"brnum\\\">(2)</span>",
  "an6.59:8.1": "Piṇḍapātiko cepi, gahapati, bhikkhu hoti uddhato … pe …",
  "an6.59:8.2": "evaṃ so tenaṅgena gārayho.",
  "an6.59:8.3": "Piṇḍapātiko cepi, gahapati, bhikkhu hoti anuddhato … pe …",
  "an6.59:8.4": "evaṃ so tenaṅgena pāsaṃso. <span class=\\\"brnum\\\">(3)</span>",
  "an6.59:9.1": "Nemantaniko cepi, gahapati, bhikkhu hoti uddhato … pe …",
  "an6.59:9.2": "evaṃ so tenaṅgena gārayho.",
  "an6.59:9.3": "Nemantaniko cepi, gahapati, bhikkhu hoti anuddhato … pe …",
  "an6.59:9.4": "evaṃ so tenaṅgena pāsaṃso. <span class=\\\"brnum\\\">(4)</span>",
  "an6.59:10.1": "Paṃsukūliko cepi, gahapati, bhikkhu hoti uddhato … pe …",
  "an6.59:10.2": "evaṃ so tenaṅgena gārayho.",
  "an6.59:10.3": "Paṃsukūliko cepi, gahapati, bhikkhu hoti anuddhato … pe …",
  "an6.59:10.4": "evaṃ so tenaṅgena pāsaṃso. <span class=\\\"brnum\\\">(5)</span>",
  "an6.59:11.1": "Gahapaticīvaradharo cepi, gahapati, bhikkhu hoti uddhato unnaḷo capalo mukharo vikiṇṇavāco muṭṭhassati asampajāno asamāhito vibbhantacitto pākatindriyo.",
  "an6.59:11.2": "Evaṃ so tenaṅgena gārayho.",
  "an6.59:11.3": "Gahapaticīvaradharo cepi, gahapati, bhikkhu hoti anuddhato anunnaḷo acapalo amukharo avikiṇṇavāco upaṭṭhitassati sampajāno samāhito ekaggacitto saṃvutindriyo.",
  "an6.59:11.4": "Evaṃ so tenaṅgena pāsaṃso. <span class=\\\"brnum\\\">(6)</span>",
  "an6.59:12.1": "Iṅgha tvaṃ, gahapati, saṃghe <span class=\\\"var\\\" title=\\\"dānāni (mr)\\\" id=\\\"note191\\\">dānaṃ</span> dehi.",
  "an6.59:12.2": "Saṃghe te dānaṃ dadato cittaṃ pasīdissati.",
  "an6.59:12.3": "So tvaṃ pasannacitto kāyassa bhedā paraṃ maraṇā sugatiṃ saggaṃ lokaṃ upapajjissasī”ti.",
  "an6.59:12.4": "“Esāhaṃ, bhante, ajjatagge saṃghe dānaṃ dassāmī”ti.",
  "an6.59:13.1": "Pañcamaṃ."
}