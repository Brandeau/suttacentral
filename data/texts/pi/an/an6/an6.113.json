{
  "_markup_path": "markup/an/an06/an6.113.html",
  "_alt_strings": [
    "en/sujato/an/an06/an6.113.json"
  ],
  "an6.113:1.1": "Aṅguttara Nikāya 6",
  "an6.113:2.1": "11. Tikavagga",
  "an6.113:3.1": "113. Aratisutta",
  "an6.113:4.1": "“Tayome, bhikkhave, dhammā.",
  "an6.113:4.2": "Katame tayo?",
  "an6.113:4.3": "Arati, <span class=\\\"var\\\" title=\\\"vihesā (mr)\\\" id=\\\"note286\\\">vihiṃsā</span>, adhammacariyā.",
  "an6.113:4.4": "Ime kho, bhikkhave, tayo dhammā.",
  "an6.113:4.5": "Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā.",
  "an6.113:4.6": "Katame tayo?",
  "an6.113:4.7": "Aratiyā pahānāya muditā bhāvetabbā, vihiṃsāya pahānāya avihiṃsā bhāvetabbā, adhammacariyāya pahānāya dhammacariyā bhāvetabbā.",
  "an6.113:4.8": "Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā”ti.",
  "an6.113:5.1": "Sattamaṃ."
}