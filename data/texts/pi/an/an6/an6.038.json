{
  "_markup_path": "markup/an/an06/an6.038.html",
  "_alt_strings": [
    "en/sujato/an/an06/an6.038.json"
  ],
  "an6.38:1.1": "Aṅguttara Nikāya 6",
  "an6.38:2.1": "4. Devatāvagga",
  "an6.38:3.1": "38. Attakārīsutta",
  "an6.38:4.1": "Atha kho aññataro brāhmaṇo yena bhagavā tenupasaṅkami;",
  "an6.38:4.2": "upasaṅkamitvā bhagavatā saddhiṃ sammodi.",
  "an6.38:4.3": "Sammodanīyaṃ kathaṃ sāraṇīyaṃ vītisāretvā ekamantaṃ nisīdi.",
  "an6.38:4.4": "Ekamantaṃ nisinno kho so brāhmaṇo bhagavantaṃ etadavoca:",
  "an6.38:4.5": "“ahañhi, bho gotama, evaṃvādī evaṃdiṭṭhi:",
  "an6.38:4.6": "‘natthi attakāro, natthi parakāro’”ti.",
  "an6.38:4.7": "“Māhaṃ, brāhmaṇa, evaṃvādiṃ evaṃdiṭṭhiṃ addasaṃ vā assosiṃ vā.",
  "an6.38:4.8": "Kathañhi nāma sayaṃ abhikkamanto, sayaṃ paṭikkamanto evaṃ vakkhati:",
  "an6.38:4.9": "‘natthi attakāro, natthi parakāro’ti.",
  "an6.38:5.1": "Taṃ kiṃ maññasi, brāhmaṇa, atthi ārabbhadhātū”ti?",
  "an6.38:5.2": "“Evaṃ, bho”.",
  "an6.38:5.3": "“Ārabbhadhātuyā sati ārabbhavanto sattā paññāyantī”ti?",
  "an6.38:5.4": "“Evaṃ, bho”.",
  "an6.38:5.5": "“Yaṃ kho, brāhmaṇa, ārabbhadhātuyā sati ārabbhavanto sattā paññāyanti, ayaṃ sattānaṃ attakāro ayaṃ parakāro.",
  "an6.38:6.1": "Taṃ kiṃ maññasi, brāhmaṇa, atthi nikkamadhātu … pe …",
  "an6.38:6.2": "atthi parakkamadhātu …",
  "an6.38:6.3": "atthi thāmadhātu …",
  "an6.38:6.4": "atthi ṭhitidhātu …",
  "an6.38:6.5": "atthi upakkamadhātū”ti?",
  "an6.38:6.6": "“Evaṃ, bho”.",
  "an6.38:6.7": "“Upakkamadhātuyā sati upakkamavanto sattā paññāyantī”ti?",
  "an6.38:6.8": "“Evaṃ, bho”.",
  "an6.38:6.9": "“Yaṃ kho, brāhmaṇa, upakkamadhātuyā sati upakkamavanto sattā paññāyanti, ayaṃ sattānaṃ attakāro ayaṃ parakāro.",
  "an6.38:7.1": "<span class=\\\"var\\\" title=\\\"taṃ kiṃ maññasi brāhmaṇa māhaṃ (mr)\\\" id=\\\"note94\\\">Māhaṃ, brāhmaṇa</span>, evaṃvādiṃ evaṃdiṭṭhiṃ addasaṃ vā assosiṃ vā.",
  "an6.38:7.2": "Kathañhi nāma sayaṃ abhikkamanto sayaṃ paṭikkamanto evaṃ vakkhati:",
  "an6.38:7.3": "‘natthi attakāro natthi parakāro’”ti.",
  "an6.38:8.1": "“Abhikkantaṃ, bho gotama … pe …",
  "an6.38:8.2": "ajjatagge pāṇupetaṃ saraṇaṃ gatan”ti.",
  "an6.38:9.1": "Aṭṭhamaṃ."
}