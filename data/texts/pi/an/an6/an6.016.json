{
  "_markup_path": "markup/an/an06/an6.016.html",
  "_alt_strings": [
    "en/sujato/an/an06/an6.016.json"
  ],
  "an6.16:1.1": "Aṅguttara Nikāya 6",
  "an6.16:2.1": "2. Sāraṇīyavagga",
  "an6.16:3.1": "16. Nakulapitusutta",
  "an6.16:4.1": "Ekaṃ samayaṃ bhagavā bhaggesu viharati <span class=\\\"var\\\" title=\\\"suṃsumāragire (bj, pts1) | suṃsumāragīre (s1-3)\\\" id=\\\"note20\\\">susumāragire</span> bhesakaḷāvane migadāye.",
  "an6.16:4.2": "Tena kho pana samayena nakulapitā gahapati ābādhiko hoti dukkhito bāḷhagilāno.",
  "an6.16:4.3": "Atha kho nakulamātā gahapatānī nakulapitaraṃ gahapatiṃ etadavoca:",
  "an6.16:5.1": "“Mā kho tvaṃ, gahapati, <span class=\\\"var\\\" title=\\\"sāpekho (pts1, mr)\\\" id=\\\"note21\\\">sāpekkho</span> kālamakāsi.",
  "an6.16:5.2": "Dukkhā, gahapati, sāpekkhassa kālakiriyā;",
  "an6.16:5.3": "garahitā ca bhagavatā sāpekkhassa kālakiriyā.",
  "an6.16:5.4": "Siyā kho pana te, gahapati, evamassa:",
  "an6.16:5.5": "‘na nakulamātā gahapatānī mamaccayena <span class=\\\"var\\\" title=\\\"na sakkhissati (s1-3, km) | sakkoti (pts1, mr)\\\" id=\\\"note22\\\">sakkhissati</span> dārake posetuṃ, gharāvāsaṃ <span class=\\\"var\\\" title=\\\"saṇṭharitunti (s1-3) | santharitunti (pts1) | sandharitunti (mr)\\\" id=\\\"note23\\\">santharitun’ti</span>.",
  "an6.16:5.6": "Na kho panetaṃ, gahapati, evaṃ daṭṭhabbaṃ.",
  "an6.16:5.7": "Kusalāhaṃ, gahapati, kappāsaṃ kantituṃ veṇiṃ olikhituṃ.",
  "an6.16:5.8": "Sakkomahaṃ, gahapati, tavaccayena dārake posetuṃ, gharāvāsaṃ santharituṃ.",
  "an6.16:5.9": "Tasmātiha tvaṃ, gahapati, mā sāpekkho kālamakāsi.",
  "an6.16:5.10": "Dukkhā, gahapati, sāpekkhassa kālakiriyā;",
  "an6.16:5.11": "garahitā ca bhagavatā sāpekkhassa kālakiriyā. <span class=\\\"brnum\\\">(1)</span>",
  "an6.16:6.1": "Siyā kho pana te, gahapati, evamassa:",
  "an6.16:6.2": "‘nakulamātā gahapatānī mamaccayena aññaṃ <span class=\\\"var\\\" title=\\\"varaṃ (bj) | vīraṃ (si) | bhattāraṃ (s1-3, km)\\\" id=\\\"note24\\\">gharaṃ</span> gamissatī’ti.",
  "an6.16:6.3": "Na kho panetaṃ, gahapati, evaṃ daṭṭhabbaṃ.",
  "an6.16:6.4": "Tvañceva kho, gahapati, jānāsi ahañca, <span class=\\\"var\\\" title=\\\"yadā no (bj) | yadā te (si) | yathā (s1-3) | yathā no (pts1)\\\" id=\\\"note25\\\">yaṃ no</span> soḷasavassāni gahaṭṭhakaṃ brahmacariyaṃ <span class=\\\"var\\\" title=\\\"samādinnaṃ (bj)\\\" id=\\\"note26\\\">samāciṇṇaṃ</span>.",
  "an6.16:6.5": "Tasmātiha tvaṃ, gahapati, mā sāpekkho kālamakāsi.",
  "an6.16:6.6": "Dukkhā, gahapati, sāpekkhassa kālakiriyā;",
  "an6.16:6.7": "garahitā ca bhagavatā sāpekkhassa kālakiriyā. <span class=\\\"brnum\\\">(2)</span>",
  "an6.16:7.1": "Siyā kho pana te, gahapati, evamassa:",
  "an6.16:7.2": "‘nakulamātā gahapatānī mamaccayena na dassanakāmā bhavissati bhagavato na dassanakāmā bhikkhusaṅghassā’ti.",
  "an6.16:7.3": "Na kho panetaṃ, gahapati, evaṃ daṭṭhabbaṃ.",
  "an6.16:7.4": "Ahañhi, gahapati, tavaccayena dassanakāmatarā ceva bhavissāmi bhagavato, dassanakāmatarā ca bhikkhusaṅghassa.",
  "an6.16:7.5": "Tasmātiha tvaṃ, gahapati, mā sāpekkho kālamakāsi.",
  "an6.16:7.6": "Dukkhā, gahapati, sāpekkhassa kālakiriyā;",
  "an6.16:7.7": "garahitā ca bhagavatā sāpekkhassa kālakiriyā. <span class=\\\"brnum\\\">(3)</span>",
  "an6.16:8.1": "Siyā kho pana te, gahapati, evamassa:",
  "an6.16:8.2": "‘na nakulamātā gahapatānī <span class=\\\"var\\\" title=\\\"nakulamātā ... na sīlesu (pts1)\\\" id=\\\"note27\\\">mamaccayena sīlesu</span> paripūrakārinī’ti.",
  "an6.16:8.3": "Na kho panetaṃ, gahapati, evaṃ daṭṭhabbaṃ.",
  "an6.16:8.4": "Yāvatā kho, gahapati, tassa bhagavato sāvikā gihī odātavasanā sīlesu paripūrakāriniyo, ahaṃ tāsaṃ aññatarā.",
  "an6.16:8.5": "Yassa kho panassa kaṅkhā vā vimati vā—",
  "an6.16:8.6": "ayaṃ so bhagavā arahaṃ sammāsambuddho bhaggesu viharati susumāragire bhesakaḷāvane migadāye—",
  "an6.16:8.7": "taṃ bhagavantaṃ upasaṅkamitvā pucchatu.",
  "an6.16:8.8": "Tasmātiha tvaṃ, gahapati, mā sāpekkho kālamakāsi.",
  "an6.16:8.9": "Dukkhā, gahapati, sāpekkhassa kālakiriyā;",
  "an6.16:8.10": "garahitā ca bhagavatā sāpekkhassa kālakiriyā. <span class=\\\"brnum\\\">(4)</span>",
  "an6.16:9.1": "Siyā kho pana te, gahapati, evamassa:",
  "an6.16:9.2": "‘na <span class=\\\"var\\\" title=\\\"nakulamātā gahapatānī na lābhinī (pts1)\\\" id=\\\"note28\\\">nakulamātā gahapatānī lābhinī</span> ajjhattaṃ cetosamathassā’ti.",
  "an6.16:9.3": "Na kho panetaṃ, gahapati, evaṃ daṭṭhabbaṃ.",
  "an6.16:9.4": "Yāvatā kho, gahapati, tassa bhagavato sāvikā gihī odātavasanā lābhiniyo ajjhattaṃ cetosamathassa, ahaṃ tāsaṃ aññatarā.",
  "an6.16:9.5": "Yassa kho panassa kaṅkhā vā vimati vā—",
  "an6.16:9.6": "ayaṃ so bhagavā arahaṃ sammāsambuddho bhaggesu viharati susumāragire bhesakaḷāvane migadāye—",
  "an6.16:9.7": "taṃ bhagavantaṃ upasaṅkamitvā pucchatu.",
  "an6.16:9.8": "Tasmātiha tvaṃ, gahapati, mā sāpekkho kālamakāsi.",
  "an6.16:9.9": "Dukkhā, gahapati, sāpekkhassa kālakiriyā;",
  "an6.16:9.10": "garahitā ca bhagavatā sāpekkhassa kālakiriyā. <span class=\\\"brnum\\\">(5)</span>",
  "an6.16:10.1": "Siyā kho pana te, gahapati, evamassa:",
  "an6.16:10.2": "‘na nakulamātā gahapatānī imasmiṃ dhammavinaye ogādhappattā patigādhappattā assāsappattā tiṇṇavicikicchā vigatakathaṅkathā vesārajjappattā aparappaccayā satthusāsane viharatī’ti.",
  "an6.16:10.3": "Na kho panetaṃ, gahapati, evaṃ daṭṭhabbaṃ.",
  "an6.16:10.4": "Yāvatā kho, gahapati, tassa bhagavato sāvikā gihī odātavasanā imasmiṃ dhammavinaye ogādhappattā patigādhappattā assāsappattā tiṇṇavicikicchā vigatakathaṅkathā vesārajjappattā aparappaccayā satthusāsane viharanti, ahaṃ tāsaṃ aññatarā.",
  "an6.16:10.5": "Yassa kho panassa kaṅkhā vā vimati vā—",
  "an6.16:10.6": "ayaṃ so bhagavā arahaṃ sammāsambuddho bhaggesu viharati susumāragire bhesakaḷāvane migadāye—",
  "an6.16:10.7": "taṃ bhagavantaṃ upasaṅkamitvā pucchatu.",
  "an6.16:10.8": "Tasmātiha tvaṃ, gahapati, mā sāpekkho kālamakāsi.",
  "an6.16:10.9": "Dukkhā, gahapati, sāpekkhassa kālakiriyā;",
  "an6.16:10.10": "garahitā ca bhagavatā sāpekkhassa kālakiriyā”ti. <span class=\\\"brnum\\\">(6)</span>",
  "an6.16:11.1": "Atha kho nakulapituno gahapatissa <span class=\\\"var\\\" title=\\\"nakulamātāya (bj, s1-3) | nakulamātuyā (mr)\\\" id=\\\"note29\\\">nakulamātarā</span> gahapatāniyā iminā ovādena ovadiyamānassa so ābādho ṭhānaso paṭippassambhi.",
  "an6.16:11.2": "<span class=\\\"var\\\" title=\\\"vuṭṭhāhi (bj) | vuṭṭhāti (mr)\\\" id=\\\"note30\\\">Vuṭṭhahi</span> ca nakulapitā gahapati tamhā ābādhā;",
  "an6.16:11.3": "tathā pahīno ca pana nakulapituno gahapatissa so ābādho ahosi.",
  "an6.16:11.4": "Atha kho nakulapitā gahapati gilānā <span class=\\\"var\\\" title=\\\"vuṭṭhitova (s1-3)\\\" id=\\\"note31\\\">vuṭṭhito</span> aciravuṭṭhito gelaññā daṇḍamolubbha yena bhagavā tenupasaṅkami;",
  "an6.16:11.5": "upasaṅkamitvā bhagavantaṃ abhivādetvā ekamantaṃ nisīdi.",
  "an6.16:11.6": "Ekamantaṃ nisinnaṃ kho nakulapitaraṃ gahapatiṃ bhagavā etadavoca:",
  "an6.16:12.1": "“Lābhā te, gahapati, suladdhaṃ te, gahapati.",
  "an6.16:12.2": "Yassa te nakulamātā gahapatānī anukampikā atthakāmā ovādikā anusāsikā.",
  "an6.16:12.3": "Yāvatā kho, gahapati, mama sāvikā gihī odātavasanā sīlesu paripūrakāriniyo, nakulamātā gahapatānī tāsaṃ aññatarā.",
  "an6.16:12.4": "Yāvatā kho, gahapati, mama sāvikā gihī odātavasanā lābhiniyo ajjhattaṃ cetosamathassa, nakulamātā gahapatānī tāsaṃ aññatarā.",
  "an6.16:12.5": "Yāvatā kho, gahapati, mama sāvikā gihī odātavasanā imasmiṃ dhammavinaye ogādhappattā patigādhappattā assāsappattā tiṇṇavicikicchā vigatakathaṅkathā vesārajjappattā aparappaccayā satthusāsane viharanti, nakulamātā gahapatānī tāsaṃ aññatarā.",
  "an6.16:12.6": "Lābhā te, gahapati, suladdhaṃ te, gahapati.",
  "an6.16:12.7": "Yassa te nakulamātā gahapatānī anukampikā atthakāmā ovādikā anusāsikā”ti.",
  "an6.16:13.1": "Chaṭṭhaṃ."
}