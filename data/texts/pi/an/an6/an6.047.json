{
  "_markup_path": "markup/an/an06/an6.047.html",
  "_alt_strings": [
    "en/sujato/an/an06/an6.047.json"
  ],
  "an6.47:1.1": "Aṅguttara Nikāya 6",
  "an6.47:2.1": "5. Dhammikavagga",
  "an6.47:3.1": "47. Paṭhamasandiṭṭhikasutta",
  "an6.47:4.1": "Atha kho <span class=\\\"var\\\" title=\\\"moliyasīvako (bj, pts1) | moḷiyasivako (s1-3) | moḷisīvako (mr)\\\" id=\\\"note138\\\">moḷiyasīvako</span> paribbājako yena bhagavā tenupasaṅkami;",
  "an6.47:4.2": "upasaṅkamitvā bhagavatā saddhiṃ sammodi.",
  "an6.47:4.3": "Sammodanīyaṃ kathaṃ sāraṇīyaṃ vītisāretvā ekamantaṃ nisīdi.",
  "an6.47:4.4": "Ekamantaṃ nisinno kho moḷiyasīvako paribbājako bhagavantaṃ etadavoca:",
  "an6.47:4.5": "“‘sandiṭṭhiko dhammo, sandiṭṭhiko dhammo’ti, bhante, vuccati.",
  "an6.47:4.6": "Kittāvatā nu kho, bhante, sandiṭṭhiko dhammo hoti akāliko ehipassiko opaneyyiko paccattaṃ veditabbo viññūhī”ti?",
  "an6.47:5.1": "“Tena hi, sīvaka, taññevettha paṭipucchāmi.",
  "an6.47:5.2": "Yathā te khameyya tathā naṃ byākareyyāsi.",
  "an6.47:5.3": "Taṃ kiṃ maññasi, sīvaka, santaṃ vā ajjhattaṃ lobhaṃ ‘atthi me ajjhattaṃ lobho’ti pajānāsi, asantaṃ vā ajjhattaṃ lobhaṃ ‘natthi me ajjhattaṃ lobho’ti pajānāsī”ti?",
  "an6.47:5.4": "“Evaṃ, bhante”.",
  "an6.47:5.5": "“Yaṃ kho tvaṃ, sīvaka, santaṃ vā ajjhattaṃ lobhaṃ ‘atthi me ajjhattaṃ lobho’ti pajānāsi, asantaṃ vā ajjhattaṃ lobhaṃ ‘natthi me ajjhattaṃ lobho’ti pajānāsi—",
  "an6.47:5.6": "evampi kho, sīvaka, sandiṭṭhiko dhammo hoti … pe ….",
  "an6.47:6.1": "Taṃ kiṃ maññasi, sīvaka, santaṃ vā ajjhattaṃ dosaṃ … pe …",
  "an6.47:6.2": "santaṃ vā ajjhattaṃ mohaṃ … pe …",
  "an6.47:6.3": "santaṃ vā ajjhattaṃ lobhadhammaṃ … pe …",
  "an6.47:6.4": "santaṃ vā ajjhattaṃ dosadhammaṃ … pe …",
  "an6.47:6.5": "santaṃ vā ajjhattaṃ mohadhammaṃ ‘atthi me ajjhattaṃ mohadhammo’ti pajānāsi, asantaṃ vā ajjhattaṃ mohadhammaṃ ‘natthi me ajjhattaṃ mohadhammo’ti pajānāsī”ti?",
  "an6.47:6.6": "“Evaṃ, bhante”.",
  "an6.47:6.7": "“Yaṃ kho tvaṃ, sīvaka, santaṃ vā ajjhattaṃ mohadhammaṃ ‘atthi me ajjhattaṃ mohadhammo’ti pajānāsi, asantaṃ vā ajjhattaṃ mohadhammaṃ ‘natthi me ajjhattaṃ mohadhammo’ti pajānāsi—",
  "an6.47:6.8": "evaṃ kho, sīvaka, sandiṭṭhiko dhammo hoti akāliko ehipassiko opaneyyiko paccattaṃ veditabbo viññūhī”ti.",
  "an6.47:7.1": "“Abhikkantaṃ, bhante, abhikkantaṃ, bhante … pe …",
  "an6.47:7.2": "upāsakaṃ maṃ, bhante, bhagavā dhāretu ajjatagge pāṇupetaṃ saraṇaṃ gatan”ti.",
  "an6.47:8.1": "Pañcamaṃ."
}