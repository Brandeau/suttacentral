{
  "_markup_path": "markup/an/an06/an6.075.html",
  "_alt_strings": [
    "en/sujato/an/an06/an6.075.json"
  ],
  "an6.75:1.1": "Aṅguttara Nikāya 6",
  "an6.75:2.1": "<span class=\\\"var\\\" title=\\\"arahantavaggo (s1-3)\\\" id=\\\"note256\\\">8. Arahattavagga</span>",
  "an6.75:3.1": "75. Dukkhasutta",
  "an6.75:4.1": "“Chahi, bhikkhave, dhammehi samannāgato bhikkhu diṭṭheva dhamme dukkhaṃ viharati savighātaṃ saupāyāsaṃ sapariḷāhaṃ, kāyassa bhedā paraṃ maraṇā duggati pāṭikaṅkhā.",
  "an6.75:4.2": "Katamehi chahi?",
  "an6.75:4.3": "Kāmavitakkena, byāpādavitakkena, vihiṃsāvitakkena, kāmasaññāya, byāpādasaññāya, vihiṃsāsaññāya—",
  "an6.75:4.4": "imehi, kho, bhikkhave, chahi dhammehi samannāgato bhikkhu diṭṭheva dhamme dukkhaṃ viharati savighātaṃ saupāyāsaṃ sapariḷāhaṃ, kāyassa bhedā paraṃ maraṇā duggati pāṭikaṅkhā.",
  "an6.75:5.1": "Chahi, bhikkhave, dhammehi samannāgato bhikkhu diṭṭheva dhamme sukhaṃ viharati avighātaṃ anupāyāsaṃ apariḷāhaṃ, kāyassa bhedā paraṃ maraṇā sugati pāṭikaṅkhā.",
  "an6.75:5.2": "Katamehi chahi?",
  "an6.75:5.3": "Nekkhammavitakkena, abyāpādavitakkena, avihiṃsāvitakkena, nekkhammasaññāya, abyāpādasaññāya, avihiṃsāsaññāya—",
  "an6.75:5.4": "imehi, kho, bhikkhave, chahi dhammehi samannāgato bhikkhu diṭṭheva dhamme sukhaṃ viharati avighātaṃ anupāyāsaṃ apariḷāhaṃ, kāyassa bhedā paraṃ maraṇā sugati pāṭikaṅkhā”ti.",
  "an6.75:6.1": "Paṭhamaṃ."
}