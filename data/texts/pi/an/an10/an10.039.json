{
  "_markup_path": "markup/an/an10/an10.039.html",
  "_alt_strings": [
    "en/sujato/an/an10/an10.039.json"
  ],
  "an10.39:1.1": "Aṅguttara Nikāya 10",
  "an10.39:2.1": "4. Upālivagga",
  "an10.39:3.1": "39. Paṭhamaānandasutta",
  "an10.39:4.1": "Atha kho āyasmā ānando yena bhagavā tenupasaṅkami;",
  "an10.39:4.2": "upasaṅkamitvā bhagavantaṃ abhivādetvā ekamantaṃ nisīdi.",
  "an10.39:4.3": "Ekamantaṃ nisinno kho āyasmā ānando bhagavantaṃ etadavoca:",
  "an10.39:4.4": "“‘saṅghabhedo saṅghabhedo’ti, bhante, vuccati.",
  "an10.39:4.5": "Kittāvatā nu kho, bhante, saṅgho bhinno hotī”ti?",
  "an10.39:4.6": "“Idhānanda, bhikkhū adhammaṃ dhammoti dīpenti, dhammaṃ adhammoti dīpenti, avinayaṃ vinayoti dīpenti … pe …",
  "an10.39:4.7": "paññattaṃ tathāgatena apaññattaṃ tathāgatenāti dīpenti.",
  "an10.39:4.8": "Te imehi dasahi vatthūhi avakassanti apakassanti āveni kammāni karonti āveni pātimokkhaṃ uddisanti.",
  "an10.39:4.9": "Ettāvatā kho, ānanda, saṅgho bhinno hotī”ti.",
  "an10.39:5.1": "“Samaggaṃ pana, bhante, saṅghaṃ bhinditvā kiṃ so pasavatī”ti?",
  "an10.39:5.2": "“Kappaṭṭhikaṃ, ānanda, kibbisaṃ pasavatī”ti.",
  "an10.39:5.3": "“Kiṃ pana, bhante, kappaṭṭhikaṃ kibbisan”ti?",
  "an10.39:5.4": "“Kappaṃ, ānanda, nirayamhi paccatīti—",
  "an10.39:6.1": "<span class=\\\"cross\\\" title=\\\"^pi-tv-kd17#144 [Paṭhamabhāṇavāra/ Upālipañhā] | ^it18#1 [Saṅghabhedasutta] | ^kv3.4#4 [Terasamavagga/ Kappaṭṭhakathā] | ^kv4.6#10 [Vīsatimavagga/ Asañciccakathā]\\\" id=\\\"note74\\\">*</span> <a class=\\\"sc\\\" id=\\\"3\\\"></a><a class=\\\"pts\\\" id=\\\"pts5.76\\\"></a>Āpāyiko nerayiko,",
  "an10.39:6.2": "Kappaṭṭho saṃghabhedako;",
  "an10.39:6.3": "Vaggarato adhammaṭṭho,",
  "an10.39:6.4": "Yogakkhemā padhaṃsati;",
  "an10.39:6.5": "Saṃghaṃ samaggaṃ <span class=\\\"var\\\" title=\\\"bhetvāna (bj, s1-3, pts1) | bhitvāna (mr)\\\" id=\\\"note75\\\">bhinditvā</span>,",
  "an10.39:6.6": "Kappaṃ nirayamhi paccatī”ti.",
  "an10.39:7.1": "Navamaṃ."
}