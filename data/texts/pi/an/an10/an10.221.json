{
  "_markup_path": "markup/an/an10/an10.221.html",
  "_alt_strings": [
    "en/sujato/an/an10/an10.221.json"
  ],
  "an10.221:1.1": "Aṅguttara Nikāya 10",
  "an10.221:2.1": "<span class=\\\"var\\\" title=\\\"dutiyavaggo (s1-3)\\\" id=\\\"note317\\\">22. Sāmaññavagga</span>",
  "an10.221:3.1": "221",
  "an10.221:4.1": "“Dasahi, bhikkhave, dhammehi samannāgato yathābhataṃ nikkhitto evaṃ niraye.",
  "an10.221:4.2": "Katamehi dasahi?",
  "an10.221:4.3": "Pāṇātipātī hoti, adinnādāyī hoti, kāmesumicchācārī hoti, musāvādī hoti, pisuṇavāco hoti, pharusavāco hoti, samphappalāpī hoti, abhijjhālu hoti, byāpannacitto hoti, micchādiṭṭhiko hoti—",
  "an10.221:4.4": "imehi kho, bhikkhave, dasahi dhammehi samannāgato yathābhataṃ nikkhitto evaṃ niraye.",
  "an10.221:5.1": "Dasahi, bhikkhave, dhammehi samannāgato yathābhataṃ nikkhitto evaṃ sagge.",
  "an10.221:5.2": "Katamehi dasahi?",
  "an10.221:5.3": "Pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, pisuṇāya vācāya paṭivirato hoti, pharusāya vācāya paṭivirato hoti, samphappalāpā paṭivirato hoti, anabhijjhālu hoti, abyāpannacitto hoti, sammādiṭṭhiko hoti—",
  "an10.221:5.4": "imehi kho, bhikkhave, dasahi dhammehi samannāgato yathābhataṃ nikkhitto evaṃ sagge”ti."
}