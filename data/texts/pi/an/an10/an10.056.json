{
  "_markup_path": "markup/an/an10/an10.056.html",
  "_alt_strings": [
    "en/sujato/an/an10/an10.056.json"
  ],
  "an10.56:1.1": "Aṅguttara Nikāya 10",
  "an10.56:2.1": "6. Sacittavagga",
  "an10.56:3.1": "56. Paṭhamasaññāsutta",
  "an10.56:4.1": "“Dasayimā, bhikkhave, saññā bhāvitā bahulīkatā mahapphalā honti mahānisaṃsā amatogadhā amatapariyosānā.",
  "an10.56:4.2": "Katamā dasa?",
  "an10.56:4.3": "Asubhasaññā, maraṇasaññā, āhāre paṭikūlasaññā, sabbaloke anabhiratasaññā, aniccasaññā, anicce dukkhasaññā, dukkhe anattasaññā, pahānasaññā, virāgasaññā, nirodhasaññā—",
  "an10.56:4.4": "imā kho, bhikkhave, dasa saññā bhāvitā bahulīkatā mahapphalā honti mahānisaṃsā amatogadhā amatapariyosānā”ti.",
  "an10.56:5.1": "Chaṭṭhaṃ."
}