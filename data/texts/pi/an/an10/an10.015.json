{
  "_markup_path": "markup/an/an10/an10.015.html",
  "_alt_strings": [
    "en/sujato/an/an10/an10.015.json"
  ],
  "an10.15:1.1": "Aṅguttara Nikāya 10",
  "an10.15:2.1": "2. Nāthavagga",
  "an10.15:3.1": "15. Appamādasutta",
  "an10.15:4.1": "<span class=\\\"cross\\\" title=\\\"^sn45.139#1 [139. Tathāgatasutta] | ^an4.34#1 [34. Aggappasādasutta] | ^an5.32#1 [32. Cundīsutta] | ^it90#1 [Aggappasādasutta] | ^ne6#508 [Sāsanapaṭṭhāna] | ^mi5.5.3#1 [Buddhaappābādhapañha]\\\" id=\\\"note25\\\">*</span> <a class=\\\"sc\\\" id=\\\"1\\\"></a>“Yāvatā, bhikkhave, sattā apadā vā dvipadā vā catuppadā vā bahuppadā vā rūpino vā arūpino vā saññino vā asaññino vā nevasaññināsaññino vā, tathāgato tesaṃ aggamakkhāyati arahaṃ sammāsambuddho;",
  "an10.15:4.2": "evamevaṃ kho, bhikkhave, ye keci kusalā dhammā, sabbe te appamādamūlakā appamādasamosaraṇā.",
  "an10.15:4.3": "<span class=\\\"var\\\" title=\\\"tesaṃ dhammānaṃ (bj, pts1, mr)\\\" id=\\\"note26\\\">Appamādo tesaṃ</span> aggamakkhāyati. <span class=\\\"brnum\\\">(1)</span>",
  "an10.15:5.1": "Seyyathāpi, bhikkhave, yāni kānici <span class=\\\"var\\\" title=\\\"jaṅgamānaṃ (bj)\\\" id=\\\"note27\\\">jaṅgalānaṃ</span> pāṇānaṃ padajātāni, sabbāni tāni hatthipade samodhānaṃ gacchanti, hatthipadaṃ tesaṃ aggamakkhāyati, yadidaṃ mahantattena;",
  "an10.15:5.2": "evamevaṃ kho, bhikkhave, ye keci kusalā dhammā, sabbe te appamādamūlakā appamādasamosaraṇā.",
  "an10.15:5.3": "<span class=\\\"var\\\" title=\\\"tesaṃ dhammānaṃ (bj, pts1, mr)\\\" id=\\\"note28\\\">Appamādo tesaṃ</span> aggamakkhāyati. <span class=\\\"brnum\\\">(2)</span>",
  "an10.15:6.1": "Seyyathāpi, bhikkhave, kūṭāgārassa yā kāci gopānasiyo sabbā tā kūṭaṅgamā kūṭaninnā kūṭasamosaraṇā, kūṭo tāsaṃ aggamakkhāyati;",
  "an10.15:6.2": "evamevaṃ kho, bhikkhave, ye keci kusalā dhammā, sabbe te appamādamūlakā appamādasamosaraṇā.",
  "an10.15:6.3": "Appamādo tesaṃ aggamakkhāyati. <span class=\\\"brnum\\\">(3)</span>",
  "an10.15:7.1": "Seyyathāpi, bhikkhave, ye keci mūlagandhā, kāḷānusāriyaṃ tesaṃ aggamakkhāyati;",
  "an10.15:7.2": "evamevaṃ kho, bhikkhave … pe ….",
  "an10.15:7.3": "<span class=\\\"brnum\\\">(4)</span>",
  "an10.15:8.1": "Seyyathāpi, bhikkhave, ye keci sāragandhā, lohitacandanaṃ tesaṃ aggamakkhāyati;",
  "an10.15:8.2": "evamevaṃ kho, bhikkhave … pe ….",
  "an10.15:8.3": "<span class=\\\"brnum\\\">(5)</span>",
  "an10.15:9.1": "Seyyathāpi, bhikkhave, ye keci pupphagandhā, vassikaṃ tesaṃ aggamakkhāyati;",
  "an10.15:9.2": "evamevaṃ kho, bhikkhave … pe ….",
  "an10.15:9.3": "<span class=\\\"brnum\\\">(6)</span>",
  "an10.15:10.1": "Seyyathāpi, bhikkhave, ye keci <span class=\\\"var\\\" title=\\\"kuḍḍarājāno (bj, s3, pts1) | kuḍḍarājā (s1, s2) | kūṭarājāno (mr)\\\" id=\\\"note29\\\">khuddarājāno</span>, sabbe te rañño cakkavattissa anuyantā bhavanti, rājā tesaṃ cakkavattī aggamakkhāyati;",
  "an10.15:10.2": "evamevaṃ kho, bhikkhave … pe ….",
  "an10.15:10.3": "<span class=\\\"brnum\\\">(7)</span>",
  "an10.15:11.1": "Seyyathāpi, bhikkhave, yā kāci tārakarūpānaṃ pabhā, sabbā tā candappabhāya kalaṃ nāgghanti soḷasiṃ, candappabhā tāsaṃ aggamakkhāyati;",
  "an10.15:11.2": "evamevaṃ kho, bhikkhave … pe ….",
  "an10.15:11.3": "<span class=\\\"brnum\\\">(8)</span>",
  "an10.15:12.1": "Seyyathāpi, bhikkhave, saradasamaye viddhe vigatavalāhake deve ādicco nabhaṃ <span class=\\\"var\\\" title=\\\"abbhussukkamāno (bj, pts1)\\\" id=\\\"note30\\\">abbhussakkamāno</span> sabbaṃ ākāsagataṃ tamagataṃ abhivihacca bhāsate ca tapate ca virocati ca;",
  "an10.15:12.2": "evamevaṃ kho, bhikkhave … pe ….",
  "an10.15:12.3": "<span class=\\\"brnum\\\">(9)</span>",
  "an10.15:13.1": "Seyyathāpi, bhikkhave, yā kāci mahānadiyo, seyyathidaṃ—",
  "an10.15:13.2": "gaṅgā, yamunā, aciravatī, sarabhū, mahī, sabbā tā samuddaṅgamā samuddaninnā samuddapoṇā samuddapabbhārā, mahāsamuddo tāsaṃ aggamakkhāyati;",
  "an10.15:13.3": "evamevaṃ kho, bhikkhave, ye keci kusalā dhammā, sabbe te appamādamūlakā appamādasamosaraṇā.",
  "an10.15:13.4": "Appamādo tesaṃ aggamakkhāyatī”ti. <span class=\\\"brnum\\\">(10)</span>",
  "an10.15:14.1": "Pañcamaṃ."
}