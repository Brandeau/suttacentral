{
  "_markup_path": "markup/an/an10/an10.026.html",
  "_alt_strings": [
    "en/sujato/an/an10/an10.026.json"
  ],
  "an10.26:1.1": "Aṅguttara Nikāya 10",
  "an10.26:2.1": "3. Mahāvagga",
  "an10.26:3.1": "26. Kāḷīsutta",
  "an10.26:4.1": "Ekaṃ samayaṃ āyasmā mahākaccāno avantīsu viharati <span class=\\\"var\\\" title=\\\"gulaghare (mr) | kururaghare (^pi-tv-kd5#50 [Cammakkhandhaka/ Soṇakuṭikaṇṇavatthu])\\\" id=\\\"note48\\\">kuraraghare</span> pavatte pabbate.",
  "an10.26:4.2": "Atha kho kāḷī upāsikā kuraragharikā yenāyasmā mahākaccāno tenupasaṅkami;",
  "an10.26:4.3": "upasaṅkamitvā āyasmantaṃ mahākaccānaṃ abhivādetvā ekamantaṃ nisīdi.",
  "an10.26:4.4": "Ekamantaṃ nisinnā kho kāḷī upāsikā kuraragharikā āyasmantaṃ mahākaccānaṃ etadavoca:",
  "an10.26:4.5": "“vuttamidaṃ, bhante, bhagavatā kumāripañhesu:",
  "an10.26:5.1": "<span class=\\\"cross\\\" title=\\\"^sn4.25#1 [25. Māradhītusutta]\\\" id=\\\"note49\\\">*</span> <a class=\\\"sc\\\" id=\\\"2\\\"></a>‘Atthassa pattiṃ hadayassa santiṃ,",
  "an10.26:5.2": "Jetvāna senaṃ piyasātarūpaṃ;",
  "an10.26:5.3": "<span class=\\\"var\\\" title=\\\"ekāhaṃ (mr)\\\" id=\\\"note50\\\">Ekohaṃ</span> jhāyaṃ sukhamanubodhiṃ,",
  "an10.26:5.4": "Tasmā <span class=\\\"var\\\" title=\\\"jane (bj)\\\" id=\\\"note51\\\">janena</span> na karomi <span class=\\\"var\\\" title=\\\"sakhiṃ (mr)\\\" id=\\\"note52\\\">sakkhiṃ</span>;",
  "an10.26:5.5": "<span class=\\\"var\\\" title=\\\"sakhī (mr)\\\" id=\\\"note53\\\">Sakkhī</span> na sampajjati kenaci me’ti.",
  "an10.26:6.1": "Imassa kho, bhante, bhagavatā saṅkhittena bhāsitassa kathaṃ vitthārena attho daṭṭhabbo”ti?",
  "an10.26:7.1": "“Pathavīkasiṇasamāpattiparamā kho, bhagini, eke samaṇabrāhmaṇā ‘<span class=\\\"var\\\" title=\\\"atthābhinibbattesuṃ (bj, s1-3, pts1)\\\" id=\\\"note54\\\">attho’ti abhinibbattesuṃ</span>.",
  "an10.26:7.2": "Yāvatā kho, bhagini, pathavīkasiṇasamāpattiparamatā, tadabhiññāsi bhagavā.",
  "an10.26:7.3": "Tadabhiññāya bhagavā <span class=\\\"var\\\" title=\\\"ādimaddasa (bj, s1-3, pts1)\\\" id=\\\"note55\\\">assādamaddasa</span> ādīnavamaddasa nissaraṇamaddasa maggāmaggañāṇadassanamaddasa.",
  "an10.26:7.4": "Tassa assādadassanahetu ādīnavadassanahetu nissaraṇadassanahetu maggāmaggañāṇadassanahetu atthassa patti hadayassa santi viditā hoti.",
  "an10.26:8.1": "Āpokasiṇasamāpattiparamā kho, bhagini … pe …",
  "an10.26:8.2": "tejokasiṇasamāpattiparamā kho, bhagini …",
  "an10.26:8.3": "vāyokasiṇasamāpattiparamā kho, bhagini …",
  "an10.26:8.4": "nīlakasiṇasamāpattiparamā kho, bhagini …",
  "an10.26:8.5": "pītakasiṇasamāpattiparamā kho, bhagini …",
  "an10.26:8.6": "lohitakasiṇasamāpattiparamā kho, bhagini …",
  "an10.26:8.7": "odātakasiṇasamāpattiparamā kho, bhagini …",
  "an10.26:8.8": "ākāsakasiṇasamāpattiparamā kho, bhagini …",
  "an10.26:8.9": "viññāṇakasiṇasamāpattiparamā kho, bhagini, eke samaṇabrāhmaṇā ‘attho’ti abhinibbattesuṃ.",
  "an10.26:8.10": "Yāvatā kho, bhagini, viññāṇakasiṇasamāpattiparamatā, tadabhiññāsi bhagavā.",
  "an10.26:8.11": "Tadabhiññāya bhagavā assādamaddasa …",
  "an10.26:8.12": "ādīnavamaddasa …",
  "an10.26:8.13": "nissaraṇamaddasa …",
  "an10.26:8.14": "maggāmaggañāṇadassanamaddasa …",
  "an10.26:8.15": "tassa assādadassanahetu ādīnavadassanahetu nissaraṇadassanahetu maggāmaggañāṇadassanahetu atthassa patti hadayassa santi viditā hoti.",
  "an10.26:8.16": "Iti kho, bhagini, yaṃ taṃ vuttaṃ bhagavatā kumāripañhesu:",
  "an10.26:9.1": "‘Atthassa pattiṃ hadayassa santiṃ,",
  "an10.26:9.2": "Jetvāna senaṃ piyasātarūpaṃ;",
  "an10.26:9.3": "Ekohaṃ jhāyaṃ sukhamanubodhiṃ,",
  "an10.26:9.4": "Tasmā janena na karomi sakkhiṃ;",
  "an10.26:9.5": "Sakkhī na sampajjati kenaci me’ti.",
  "an10.26:10.1": "Imassa kho, bhagini, bhagavatā saṅkhittena bhāsitassa evaṃ vitthārena attho daṭṭhabbo”ti.",
  "an10.26:11.1": "Chaṭṭhaṃ."
}