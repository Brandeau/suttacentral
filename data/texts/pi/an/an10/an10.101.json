{
  "_markup_path": "markup/an/an10/an10.101.html",
  "_alt_strings": [
    "en/sujato/an/an10/an10.101.json"
  ],
  "an10.101:1.1": "Aṅguttara Nikāya 10",
  "an10.101:2.1": "11. Samaṇasaññāvagga",
  "an10.101:3.1": "101. Samaṇasaññāsutta",
  "an10.101:4.1": "“Tisso imā, bhikkhave, samaṇasaññā bhāvitā bahulīkatā satta dhamme paripūrenti.",
  "an10.101:4.2": "Katamā tisso?",
  "an10.101:4.3": "Vevaṇṇiyamhi ajjhupagato, parapaṭibaddhā me jīvikā, añño me ākappo karaṇīyoti—",
  "an10.101:4.4": "imā kho, bhikkhave, tisso samaṇasaññā bhāvitā bahulīkatā satta dhamme paripūrenti.",
  "an10.101:5.1": "Katame satta?",
  "an10.101:5.2": "<span class=\\\"var\\\" title=\\\"niccaṃ santatakārī (bj) | satatakārī (s1-3, pts1, mr)\\\" id=\\\"note206\\\">Santatakārī</span> hoti <span class=\\\"var\\\" title=\\\"satatavuttī (s1-3, pts1)\\\" id=\\\"note207\\\">santatavutti</span> sīlesu, anabhijjhālu hoti, abyāpajjo hoti, anatimānī hoti, sikkhākāmo hoti, “idamatthan”tissa hoti jīvitaparikkhāresu, <span class=\\\"var\\\" title=\\\"āraddhaviriyo ca (bj, pts1) | āraddhaviriyo (s1-3)\\\" id=\\\"note208\\\">āraddhavīriyo ca</span> viharati.",
  "an10.101:5.3": "Imā kho, bhikkhave, tisso samaṇasaññā bhāvitā bahulīkatā ime satta dhamme paripūrentī”ti.",
  "an10.101:6.1": "Paṭhamaṃ."
}