{
  "_markup_path": "markup/an/an10/an10.071.html",
  "_alt_strings": [
    "en/sujato/an/an10/an10.071.json"
  ],
  "an10.71:1.1": "Aṅguttara Nikāya 10",
  "an10.71:2.1": "8. Ākaṅkhavagga",
  "an10.71:3.1": "<span class=\\\"var\\\" title=\\\"ākaṅkheyyasuttaṃ (bj)\\\" id=\\\"note116\\\">71. Ākaṅkhasutta</span>",
  "an10.71:4.1": "Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.",
  "an10.71:4.2": "Tatra kho bhagavā bhikkhū āmantesi:",
  "an10.71:4.3": "“bhikkhavo”ti.",
  "an10.71:4.4": "“Bhadante”ti te bhikkhū bhagavato paccassosuṃ.",
  "an10.71:4.5": "Bhagavā etadavoca:",
  "an10.71:5.1": "<span class=\\\"cross\\\" title=\\\"^an4.12#1 [12. Sīlasutta] | ^it111#1 [Sampannasīlasutta]\\\" id=\\\"note117\\\">*</span> <a class=\\\"sc\\\" id=\\\"2\\\"></a>“Sampannasīlā, bhikkhave, viharatha sampannapātimokkhā, pātimokkhasaṃvarasaṃvutā viharatha ācāragocarasampannā aṇumattesu vajjesu bhayadassāvino, samādāya sikkhatha sikkhāpadesu.",
  "an10.71:6.1": "<span class=\\\"cross\\\" title=\\\"^mn6#3 [Ākaṅkheyyasutta]\\\" id=\\\"note118\\\">*</span> <a class=\\\"sc\\\" id=\\\"3\\\"></a>Ākaṅkheyya ce, bhikkhave, bhikkhu ‘sabrahmacārīnaṃ piyo cassaṃ manāpo ca garu ca bhāvanīyo cā’ti, sīlesvevassa paripūrakārī ajjhattaṃ cetosamathamanuyutto anirākatajjhāno vipassanāya samannāgato brūhetā suññāgārānaṃ. <span class=\\\"brnum\\\">(1)</span>",
  "an10.71:7.1": "Ākaṅkheyya ce, bhikkhave, bhikkhu ‘lābhī assaṃ cīvarapiṇḍapātasenāsanagilānapaccayabhesajjaparikkhārānan’ti, sīlesvevassa paripūrakārī ajjhattaṃ cetosamathamanuyutto anirākatajjhāno vipassanāya samannāgato brūhetā suññāgārānaṃ. <span class=\\\"brnum\\\">(2)</span>",
  "an10.71:8.1": "Ākaṅkheyya ce, bhikkhave, bhikkhu ‘yesāhaṃ paribhuñjāmi cīvarapiṇḍapātasenāsanagilānapaccayabhesajjaparikkhārānaṃ tesaṃ te kārā mahapphalā assu mahānisaṃsā’ti, sīlesvevassa … pe …",
  "an10.71:8.2": "brūhetā suññāgārānaṃ. <span class=\\\"brnum\\\">(3)</span>",
  "an10.71:9.1": "Ākaṅkheyya ce, bhikkhave, bhikkhu ‘ye <span class=\\\"var\\\" title=\\\"ye (s1-3) | ye maṃ (^mn6#3 [Ākaṅkheyyasutta])\\\" id=\\\"note119\\\">me</span> petā ñātī sālohitā <span class=\\\"var\\\" title=\\\"kālakatā (bj, s1-3, km, pts1)\\\" id=\\\"note120\\\">kālaṅkatā</span> pasannacittā anussaranti tesaṃ taṃ mahapphalaṃ assa mahānisaṃsan’ti, sīlesvevassa … pe …",
  "an10.71:9.2": "brūhetā suññāgārānaṃ. <span class=\\\"brnum\\\">(4)</span>",
  "an10.71:10.1": "Ākaṅkheyya ce, bhikkhave, bhikkhu ‘santuṭṭho assaṃ itarītaracīvarapiṇḍapātasenāsanagilānapaccayabhesajjaparikkhārenā’ti, sīlesvevassa … pe …",
  "an10.71:10.2": "brūhetā suññāgārānaṃ. <span class=\\\"brnum\\\">(5)</span>",
  "an10.71:11.1": "Ākaṅkheyya ce, bhikkhave, bhikkhu ‘khamo assaṃ sītassa uṇhassa jighacchāya pipāsāya ḍaṃsamakasavātātapasarīsapasamphassānaṃ, duruttānaṃ durāgatānaṃ vacanapathānaṃ uppannānaṃ sārīrikānaṃ vedanānaṃ dukkhānaṃ <span class=\\\"var\\\" title=\\\"tippānaṃ (bj, s1-3, km, pts1)\\\" id=\\\"note121\\\">tibbānaṃ</span> kharānaṃ kaṭukānaṃ asātānaṃ amanāpānaṃ pāṇaharānaṃ adhivāsakajātiko assan’ti, sīlesvevassa … pe …",
  "an10.71:11.2": "brūhetā suññāgārānaṃ. <span class=\\\"brnum\\\">(6)</span>",
  "an10.71:12.1": "Ākaṅkheyya ce, bhikkhave, bhikkhu ‘aratiratisaho assaṃ, na ca maṃ aratirati saheyya, uppannaṃ aratiratiṃ abhibhuyya abhibhuyya vihareyyan’ti, sīlesvevassa … pe …",
  "an10.71:12.2": "brūhetā suññāgārānaṃ. <span class=\\\"brnum\\\">(7)</span>",
  "an10.71:13.1": "Ākaṅkheyya ce, bhikkhave, bhikkhu ‘bhayabheravasaho assaṃ, na ca maṃ bhayabheravo saheyya, uppannaṃ bhayabheravaṃ abhibhuyya abhibhuyya vihareyyan’ti, sīlesvevassa … pe …",
  "an10.71:13.2": "brūhetā suññāgārānaṃ. <span class=\\\"brnum\\\">(8)</span>",
  "an10.71:14.1": "Ākaṅkheyya ce, bhikkhave, bhikkhu ‘catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī assaṃ akicchalābhī akasiralābhī’ti, sīlesvevassa … pe …",
  "an10.71:14.2": "brūhetā suññāgārānaṃ. <span class=\\\"brnum\\\">(9)</span>",
  "an10.71:15.1": "Ākaṅkheyya ce, bhikkhave, bhikkhu ‘āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja vihareyyan’ti, sīlesvevassa paripūrakārī ajjhattaṃ cetosamathamanuyutto anirākatajjhāno vipassanāya samannāgato brūhetā suññāgārānaṃ. <span class=\\\"brnum\\\">(10)</span>",
  "an10.71:16.1": "‘Sampannasīlā, bhikkhave, viharatha sampannapātimokkhā, pātimokkhasaṃvarasaṃvutā viharatha ācāragocarasampannā aṇumattesu vajjesu bhayadassāvino, samādāya sikkhatha sikkhāpadesū’ti, iti yaṃ taṃ vuttaṃ, idametaṃ paṭicca vuttan”ti.",
  "an10.71:17.1": "Paṭhamaṃ."
}