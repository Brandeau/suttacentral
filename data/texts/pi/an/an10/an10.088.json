{
  "_markup_path": "markup/an/an10/an10.088.html",
  "_alt_strings": [
    "en/sujato/an/an10/an10.088.json"
  ],
  "an10.88:1.1": "Aṅguttara Nikāya 10",
  "an10.88:2.1": "9. Theravagga",
  "an10.88:3.1": "88. Akkosakasutta",
  "an10.88:4.1": "“Yo so, bhikkhave, bhikkhu akkosakaparibhāsako ariyūpavādī sabrahmacārīnaṃ <span class=\\\"var\\\" title=\\\"aṭṭhānametaṃ anavakāso (bj, s1-3, pts1)\\\" id=\\\"note160\\\">ṭhānametaṃ avakāso</span> yaṃ so dasannaṃ byasanānaṃ aññataraṃ byasanaṃ <span class=\\\"var\\\" title=\\\"na nigaccheyya (bj, s1-3, pts1)\\\" id=\\\"note161\\\">nigaccheyya</span>.",
  "an10.88:4.2": "Katamesaṃ dasannaṃ?",
  "an10.88:4.3": "Anadhigataṃ nādhigacchati, adhigatā parihāyati, saddhammassa na vodāyanti, saddhammesu vā adhimāniko hoti anabhirato vā brahmacariyaṃ carati, aññataraṃ vā saṃkiliṭṭhaṃ āpattiṃ āpajjati, gāḷhaṃ vā rogātaṅkaṃ phusati, ummādaṃ vā pāpuṇāti cittakkhepaṃ, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati.",
  "an10.88:4.4": "Yo so, bhikkhave, bhikkhu akkosakaparibhāsako ariyūpavādī sabrahmacārīnaṃ, ṭhānametaṃ avakāso yaṃ so imesaṃ dasannaṃ byasanānaṃ aññataraṃ byasanaṃ nigaccheyyā”ti.",
  "an10.88:5.1": "Aṭṭhamaṃ."
}