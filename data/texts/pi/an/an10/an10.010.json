{
  "_markup_path": "markup/an/an10/an10.010.html",
  "_alt_strings": [
    "en/sujato/an/an10/an10.010.json"
  ],
  "an10.10:1.1": "Aṅguttara Nikāya 10",
  "an10.10:2.1": "1. Ānisaṃsavagga",
  "an10.10:3.1": "10. Vijjāsutta",
  "an10.10:4.1": "“Saddho ca, bhikkhave, bhikkhu hoti, no ca sīlavā.",
  "an10.10:4.2": "Evaṃ so tenaṅgena aparipūro hoti.",
  "an10.10:4.3": "Tena taṃ aṅgaṃ paripūretabbaṃ:",
  "an10.10:4.4": "‘kintāhaṃ saddho ca assaṃ sīlavā cā’ti.",
  "an10.10:4.5": "Yato ca kho, bhikkhave, bhikkhu saddho ca hoti, sīlavā ca, evaṃ so tenaṅgena paripūro hoti.",
  "an10.10:5.1": "Saddho ca, bhikkhave, bhikkhu hoti sīlavā ca, no ca bahussuto bahussuto ca, no ca dhammakathiko … pe …",
  "an10.10:5.2": "dhammakathiko ca, no ca parisāvacaro parisāvacaro ca, no ca visārado parisāya dhammaṃ deseti visārado ca parisāya dhammaṃ deseti, no ca vinayadharo vinayadharo ca, no ca anekavihitaṃ pubbenivāsaṃ anussarati, seyyathidaṃ—",
  "an10.10:5.3": "ekampi jātiṃ dvepi jātiyo … pe …",
  "an10.10:5.4": "iti sākāraṃ sauddesaṃ anekavihitaṃ pubbenivāsaṃ anussarati.",
  "an10.10:5.5": "Anekavihitañca … pe …",
  "an10.10:5.6": "pubbenivāsaṃ anussarati, no ca dibbena cakkhunā visuddhena atikkantamānusakena … pe …",
  "an10.10:5.7": "yathākammūpage satte pajānāti dibbena ca cakkhunā visuddhena atikkantamānusakena … pe …",
  "an10.10:5.8": "yathākammūpage satte pajānāti, no ca āsavānaṃ khayā … pe …",
  "an10.10:5.9": "sacchikatvā upasampajja viharati.",
  "an10.10:5.10": "Evaṃ so tenaṅgena aparipūro hoti.",
  "an10.10:5.11": "Tena taṃ aṅgaṃ paripūretabbaṃ:",
  "an10.10:5.12": "‘kintāhaṃ saddho ca assaṃ, sīlavā ca, bahussuto ca, dhammakathiko ca, parisāvacaro ca, visārado ca parisāya dhammaṃ deseyyaṃ, vinayadharo ca, anekavihitañca pubbenivāsaṃ anussareyyaṃ, seyyathidaṃ—",
  "an10.10:5.13": "ekampi jātiṃ dvepi jātiyo … pe …",
  "an10.10:5.14": "iti sākāraṃ sauddesaṃ anekavihitaṃ pubbenivāsaṃ anussareyyaṃ, dibbena ca cakkhunā visuddhena atikkantamānusakena … pe …",
  "an10.10:5.15": "yathākammūpage satte pajāneyyaṃ, āsavānañca khayā … pe …",
  "an10.10:5.16": "sacchikatvā upasampajja vihareyyan’ti.",
  "an10.10:6.1": "Yato ca kho, bhikkhave, bhikkhu saddho ca hoti, sīlavā ca, bahussuto ca, dhammakathiko ca, parisāvacaro ca, visārado ca parisāya dhammaṃ deseti, vinayadharo ca, anekavihitañca pubbenivāsaṃ anussarati, seyyathidaṃ—",
  "an10.10:6.2": "ekampi jātiṃ dvepi jātiyo … pe …",
  "an10.10:6.3": "iti sākāraṃ sauddesaṃ anekavihitaṃ pubbenivāsaṃ anussarati, dibbena ca cakkhunā visuddhena atikkantamānusakena … pe …",
  "an10.10:6.4": "yathākammūpage satte pajānāti, āsavānañca khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati.",
  "an10.10:6.5": "Evaṃ so tenaṅgena paripūro hoti.",
  "an10.10:6.6": "Imehi kho, bhikkhave, dasahi dhammehi samannāgato bhikkhu samantapāsādiko ca hoti sabbākāraparipūro cā”ti.",
  "an10.10:7.1": "Dasamaṃ.",
  "an10.10:8.1": "Ānisaṃsavaggo paṭhamo.",
  "an10.10:9.1": "Kimatthiyaṃ cetanā ca,",
  "an10.10:9.2": "tayo upanisāpi ca;",
  "an10.10:9.3": "Samādhi sāriputto ca,",
  "an10.10:9.4": "jhānaṃ santena vijjayāti."
}