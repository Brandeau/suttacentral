{
  "_markup_path": "markup/an/an10/an10.048.html",
  "_alt_strings": [
    "en/sujato/an/an10/an10.048.json"
  ],
  "an10.48:1.1": "Aṅguttara Nikāya 10",
  "an10.48:2.1": "5. Akkosavagga",
  "an10.48:3.1": "<span class=\\\"var\\\" title=\\\"dasadhammasuttaṃ (bj)\\\" id=\\\"note84\\\">48. Pabbajitaabhiṇhasutta</span>",
  "an10.48:4.1": "<span class=\\\"cross\\\" title=\\\"^ne6#485 [Sāsanapaṭṭhāna]\\\" id=\\\"note85\\\">*</span> “Dasayime, bhikkhave, dhammā pabbajitena abhiṇhaṃ paccavekkhitabbā.",
  "an10.48:4.2": "Katame dasa?",
  "an10.48:5.1": "‘Vevaṇṇiyamhi ajjhupagato’ti pabbajitena abhiṇhaṃ paccavekkhitabbaṃ. <span class=\\\"brnum\\\">(1)</span>",
  "an10.48:6.1": "‘Parapaṭibaddhā me jīvikā’ti pabbajitena abhiṇhaṃ paccavekkhitabbaṃ. <span class=\\\"brnum\\\">(2)</span>",
  "an10.48:7.1": "‘Añño me ākappo karaṇīyo’ti pabbajitena abhiṇhaṃ paccavekkhitabbaṃ. <span class=\\\"brnum\\\">(3)</span>",
  "an10.48:8.1": "‘Kacci nu kho me attā sīlato na upavadatī’ti pabbajitena abhiṇhaṃ paccavekkhitabbaṃ. <span class=\\\"brnum\\\">(4)</span>",
  "an10.48:9.1": "‘Kacci nu kho maṃ anuvicca viññū sabrahmacārī sīlato na upavadantī’ti pabbajitena abhiṇhaṃ paccavekkhitabbaṃ. <span class=\\\"brnum\\\">(5)</span>",
  "an10.48:10.1": "‘Sabbehi me piyehi manāpehi nānābhāvo vinābhāvo’ti pabbajitena abhiṇhaṃ paccavekkhitabbaṃ. <span class=\\\"brnum\\\">(6)</span>",
  "an10.48:11.1": "‘Kammassakomhi kammadāyādo kammayoni kammabandhu kammapaṭisaraṇo, yaṃ kammaṃ karissāmi kalyāṇaṃ vā pāpakaṃ vā tassa dāyādo bhavissāmī’ti pabbajitena abhiṇhaṃ paccavekkhitabbaṃ. <span class=\\\"brnum\\\">(7)</span>",
  "an10.48:12.1": "‘<span class=\\\"var\\\" title=\\\"kathambhūtassa (s1-3, pts1 ^mi7.4.10#1 [Cakkavattiṅgapañha])\\\" id=\\\"note86\\\">Kathaṃbhūtassa</span> me rattindivā vītivattantī’ti pabbajitena abhiṇhaṃ paccavekkhitabbaṃ. <span class=\\\"brnum\\\">(8)</span>",
  "an10.48:13.1": "‘Kacci nu kho ahaṃ suññāgāre abhiramāmī’ti pabbajitena abhiṇhaṃ paccavekkhitabbaṃ. <span class=\\\"brnum\\\">(9)</span>",
  "an10.48:14.1": "‘Atthi nu kho me uttari manussadhammo alamariyañāṇadassanaviseso adhigato, <span class=\\\"var\\\" title=\\\"sohaṃ (bj, s1-3, pts1) | yohaṃ (mr)\\\" id=\\\"note87\\\">yenāhaṃ</span> pacchime kāle sabrahmacārīhi puṭṭho na maṅku bhavissāmī’ti pabbajitena abhiṇhaṃ paccavekkhitabbaṃ. <span class=\\\"brnum\\\">(10)</span>",
  "an10.48:15.1": "Ime kho, bhikkhave, dasa dhammā pabbajitena abhiṇhaṃ paccavekkhitabbā”ti.",
  "an10.48:16.1": "Aṭṭhamaṃ."
}