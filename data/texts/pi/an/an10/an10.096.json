{
  "_markup_path": "markup/an/an10/an10.096.html",
  "_alt_strings": [
    "en/sujato/an/an10/an10.096.json"
  ],
  "an10.96:1.1": "Aṅguttara Nikāya 10",
  "an10.96:2.1": "10. Upālivagga",
  "an10.96:3.1": "<span class=\\\"var\\\" title=\\\"kokanadasuttaṃ (bj)\\\" id=\\\"note186\\\">96. Kokanudasutta</span>",
  "an10.96:4.1": "Ekaṃ samayaṃ āyasmā ānando rājagahe viharati tapodārāme.",
  "an10.96:4.2": "Atha kho āyasmā ānando rattiyā paccūsasamayaṃ paccuṭṭhāya yena tapodā tenupasaṅkami gattāni parisiñcituṃ.",
  "an10.96:4.3": "<span class=\\\"var\\\" title=\\\"tapode (bj, mr)\\\" id=\\\"note187\\\">Tapodāya</span> gattāni parisiñcitvā paccuttaritvā ekacīvaro aṭṭhāsi gattāni pubbāpayamāno.",
  "an10.96:4.4": "Kokanudopi kho paribbājako rattiyā paccūsasamayaṃ paccuṭṭhāya yena tapodā tenupasaṅkami gattāni parisiñcituṃ.",
  "an10.96:5.1": "Addasā kho <span class=\\\"var\\\" title=\\\"kokanado (bj)\\\" id=\\\"note188\\\">kokanudo</span> paribbājako āyasmantaṃ ānandaṃ dūratova āgacchantaṃ.",
  "an10.96:5.2": "Disvāna āyasmantaṃ ānandaṃ etadavoca:",
  "an10.96:5.3": "“<span class=\\\"var\\\" title=\\\"ko'ttha (bj) | ko tettha (si) | kvattha (pts1, mr)\\\" id=\\\"note189\\\">kvettha</span>, āvuso”ti?",
  "an10.96:5.4": "“Ahamāvuso, bhikkhū”ti.",
  "an10.96:6.1": "“Katamesaṃ, āvuso, bhikkhūnan”ti?",
  "an10.96:6.2": "“Samaṇānaṃ, āvuso, sakyaputtiyānan”ti.",
  "an10.96:7.1": "“Puccheyyāma mayaṃ āyasmantaṃ kiñcideva desaṃ, sace āyasmā okāsaṃ karoti pañhassa veyyākaraṇāyā”ti.",
  "an10.96:7.2": "“Pucchāvuso, sutvā vedissāmā”ti.",
  "an10.96:8.1": "“Kiṃ nu kho, bho, ‘sassato loko, idameva saccaṃ moghamaññan’ti—",
  "an10.96:8.2": "<span class=\\\"var\\\" title=\\\"evaṃdiṭṭhiko (s1-3)\\\" id=\\\"note190\\\">evaṃdiṭṭhi</span> bhavan”ti?",
  "an10.96:8.3": "“Na kho ahaṃ, āvuso, evaṃdiṭṭhi:",
  "an10.96:8.4": "‘sassato loko, idameva saccaṃ moghamaññan’”ti.",
  "an10.96:9.1": "“Kiṃ pana, bho, ‘asassato loko, idameva saccaṃ moghamaññan’ti—",
  "an10.96:9.2": "evaṃdiṭṭhi bhavan”ti?",
  "an10.96:9.3": "“Na kho ahaṃ, āvuso, evaṃdiṭṭhi:",
  "an10.96:9.4": "‘asassato loko, idameva saccaṃ moghamaññan’”ti.",
  "an10.96:10.1": "“Kiṃ nu kho, bho, antavā loko … pe …",
  "an10.96:10.2": "anantavā loko …",
  "an10.96:10.3": "taṃ jīvaṃ taṃ sarīraṃ …",
  "an10.96:10.4": "aññaṃ jīvaṃ aññaṃ sarīraṃ …",
  "an10.96:10.5": "hoti tathāgato paraṃ maraṇā …",
  "an10.96:10.6": "na hoti tathāgato paraṃ maraṇā …",
  "an10.96:10.7": "hoti ca na ca hoti tathāgato paraṃ maraṇā …",
  "an10.96:10.8": "neva hoti na na hoti tathāgato paraṃ maraṇā, idameva saccaṃ moghamaññanti—",
  "an10.96:10.9": "evaṃdiṭṭhi bhavan”ti?",
  "an10.96:10.10": "“Na kho ahaṃ, āvuso, evaṃdiṭṭhi:",
  "an10.96:10.11": "‘neva hoti na na hoti tathāgato paraṃ maraṇā, idameva saccaṃ moghamaññan’”ti.",
  "an10.96:11.1": "“Tena hi bhavaṃ na jānāti, na passatī”ti?",
  "an10.96:11.2": "“Na kho ahaṃ, āvuso, na jānāmi na passāmi.",
  "an10.96:11.3": "Jānāmahaṃ, āvuso, passāmī”ti.",
  "an10.96:12.1": "“‘Kiṃ nu kho, bho, sassato loko, idameva saccaṃ moghamaññanti—",
  "an10.96:12.2": "evaṃdiṭṭhi bhavan’ti, iti puṭṭho samāno:",
  "an10.96:12.3": "‘na kho ahaṃ, āvuso, evaṃdiṭṭhi—",
  "an10.96:12.4": "sassato loko, idameva saccaṃ moghamaññan’ti vadesi.",
  "an10.96:13.1": "‘Kiṃ pana, bho, asassato loko, idameva saccaṃ moghamaññanti—",
  "an10.96:13.2": "evaṃdiṭṭhi bhavan’ti, iti puṭṭho samāno:",
  "an10.96:13.3": "‘na kho ahaṃ, āvuso, evaṃdiṭṭhi—",
  "an10.96:13.4": "asassato loko, idameva saccaṃ moghamaññan’ti vadesi.",
  "an10.96:14.1": "Kiṃ nu kho, bho, antavā loko … pe …",
  "an10.96:14.2": "anantavā loko …",
  "an10.96:14.3": "taṃ jīvaṃ taṃ sarīraṃ …",
  "an10.96:14.4": "aññaṃ jīvaṃ aññaṃ sarīraṃ …",
  "an10.96:14.5": "hoti tathāgato paraṃ maraṇā …",
  "an10.96:14.6": "na hoti tathāgato paraṃ maraṇā …",
  "an10.96:14.7": "hoti ca na ca hoti tathāgato paraṃ maraṇā …",
  "an10.96:14.8": "neva hoti na na hoti tathāgato paraṃ maraṇā, idameva saccaṃ moghamaññanti—",
  "an10.96:14.9": "evaṃdiṭṭhi bhavanti, iti puṭṭho samāno:",
  "an10.96:14.10": "‘na kho ahaṃ, āvuso, evaṃdiṭṭhi—",
  "an10.96:14.11": "neva hoti na na hoti tathāgato paraṃ maraṇā, idameva saccaṃ moghamaññan’ti vadesi.",
  "an10.96:15.1": "‘Tena hi bhavaṃ na jānāti na passatī’ti, iti puṭṭho samāno:",
  "an10.96:15.2": "‘na kho ahaṃ, āvuso, na jānāmi na passāmi.",
  "an10.96:15.3": "Jānāmahaṃ, āvuso, passāmī’ti vadesi.",
  "an10.96:15.4": "Yathā kathaṃ panāvuso, imassa bhāsitassa attho daṭṭhabbo”ti?",
  "an10.96:16.1": "“‘Sassato loko, idameva saccaṃ moghamaññan’ti kho, āvuso, diṭṭhigatametaṃ.",
  "an10.96:16.2": "‘Asassato loko, idameva saccaṃ moghamaññan’ti kho, āvuso, diṭṭhigatametaṃ.",
  "an10.96:16.3": "Antavā loko … pe …",
  "an10.96:16.4": "anantavā loko …",
  "an10.96:16.5": "taṃ jīvaṃ taṃ sarīraṃ …",
  "an10.96:16.6": "aññaṃ jīvaṃ aññaṃ sarīraṃ …",
  "an10.96:16.7": "hoti tathāgato paraṃ maraṇā …",
  "an10.96:16.8": "na hoti tathāgato paraṃ maraṇā …",
  "an10.96:16.9": "hoti ca na ca hoti tathāgato paraṃ maraṇā …",
  "an10.96:16.10": "‘neva hoti na na hoti tathāgato paraṃ maraṇā, idameva saccaṃ moghamaññan’ti kho, āvuso, diṭṭhigatametaṃ.",
  "an10.96:17.1": "Yāvatā, āvuso, <span class=\\\"var\\\" title=\\\"diṭṭhigatā (sabbattha)\\\" id=\\\"note191\\\">diṭṭhi</span> <span class=\\\"var\\\" title=\\\"yāvatā diṭṭhiṭṭhānā adhiṭṭhānaṃ pariyuṭṭhānaṃ samugghāto (s1-3) | yāvatā diṭṭhiṭṭhāna adhiṭṭhāna pariyuṭṭhāna samuṭṭhāna samugghāto (pts1)\\\" id=\\\"note192\\\">yāvatā diṭṭhiṭṭhānaṃ diṭṭhiadhiṭṭhānaṃ diṭṭhipariyuṭṭhānaṃ diṭṭhisamuṭṭhānaṃ diṭṭhisamugghāto</span>, tamahaṃ jānāmi tamahaṃ passāmi.",
  "an10.96:17.2": "Tamahaṃ jānanto tamahaṃ passanto kyāhaṃ vakkhāmi:",
  "an10.96:17.3": "‘na jānāmi na passāmī’ti?",
  "an10.96:17.4": "Jānāmahaṃ, āvuso, passāmī”ti.",
  "an10.96:18.1": "“Ko nāmo āyasmā, kathañca panāyasmantaṃ sabrahmacārī jānantī”ti?",
  "an10.96:18.2": "“‘Ānando’ti kho me, āvuso, nāmaṃ.",
  "an10.96:18.3": "‘Ānando’ti ca pana maṃ sabrahmacārī jānantī”ti.",
  "an10.96:18.4": "“Mahācariyena vata kira, bho, saddhiṃ mantayamānā na jānimha:",
  "an10.96:18.5": "‘āyasmā ānando’ti.",
  "an10.96:18.6": "Sace hi mayaṃ jāneyyāma:",
  "an10.96:18.7": "‘ayaṃ āyasmā ānando’ti, ettakampi no <span class=\\\"var\\\" title=\\\"nappaṭibhāseyyāma (mr) | nappaṭibhāseyya (bahūsu; ^ud3.3#1 [Yasojasutta])\\\" id=\\\"note193\\\">nappaṭibhāyeyya</span>.",
  "an10.96:18.8": "Khamatu ca me āyasmā ānando”ti.",
  "an10.96:19.1": "Chaṭṭhaṃ."
}