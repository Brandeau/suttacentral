{
  "_markup_path": "markup/an/an10/an10.081.html",
  "_alt_strings": [
    "en/sujato/an/an10/an10.081.json"
  ],
  "an10.81:1.1": "Aṅguttara Nikāya 10",
  "an10.81:2.1": "9. Theravagga",
  "an10.81:3.1": "<span class=\\\"var\\\" title=\\\"bāhunasuttaṃ (bj)\\\" id=\\\"note144\\\">81. Vāhanasutta</span>",
  "an10.81:4.1": "Ekaṃ samayaṃ bhagavā campāyaṃ viharati gaggarāya pokkharaṇiyā tīre.",
  "an10.81:4.2": "Atha kho āyasmā <span class=\\\"var\\\" title=\\\"bāhuno (bj, pts1) | vāhuno (s1-3)\\\" id=\\\"note145\\\">vāhano</span> yena bhagavā tenupasaṅkami;",
  "an10.81:4.3": "upasaṅkamitvā bhagavantaṃ abhivādetvā ekamantaṃ nisīdi.",
  "an10.81:4.4": "Ekamantaṃ nisinno kho āyasmā vāhano bhagavantaṃ etadavoca:",
  "an10.81:4.5": "“katihi nu kho, bhante, dhammehi tathāgato nissaṭo visaṃyutto vippamutto vimariyādīkatena cetasā viharatī”ti?",
  "an10.81:5.1": "“Dasahi kho, vāhana, dhammehi tathāgato nissaṭo visaṃyutto vippamutto vimariyādīkatena cetasā viharati.",
  "an10.81:5.2": "Katamehi dasahi?",
  "an10.81:5.3": "Rūpena kho, vāhana, tathāgato nissaṭo visaṃyutto vippamutto vimariyādīkatena cetasā viharati, vedanāya kho, vāhana … pe …",
  "an10.81:5.4": "saññāya kho, vāhana …",
  "an10.81:5.5": "saṅkhārehi kho, vāhana …",
  "an10.81:5.6": "viññāṇena kho, vāhana …",
  "an10.81:5.7": "jātiyā kho, vāhana …",
  "an10.81:5.8": "jarāya kho, vāhana …",
  "an10.81:5.9": "maraṇena kho, vāhana …",
  "an10.81:5.10": "dukkhehi kho, vāhana …",
  "an10.81:5.11": "kilesehi kho, vāhana, tathāgato nissaṭo visaṃyutto vippamutto vimariyādīkatena cetasā viharati.",
  "an10.81:5.12": "Seyyathāpi, vāhana, uppalaṃ vā padumaṃ vā puṇḍarīkaṃ vā udake jātaṃ udake saṃvaḍḍhaṃ udakā paccuggamma ṭhitaṃ anupalittaṃ udakena;",
  "an10.81:5.13": "evamevaṃ kho, vāhana, imehi dasahi dhammehi tathāgato nissaṭo visaṃyutto vippamutto vimariyādīkatena cetasā viharatī”ti.",
  "an10.81:6.1": "Paṭhamaṃ."
}