{
  "_markup_path": "markup/an/an05/an5.055.html",
  "_alt_strings": [
    "en/sujato/an/an05/an5.055.json"
  ],
  "an5.55:1.1": "Aṅguttara Nikāya 5",
  "an5.55:2.1": "6. Nīvaraṇavagga",
  "an5.55:3.1": "55. Mātāputtasutta",
  "an5.55:4.1": "Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.",
  "an5.55:4.2": "Tena kho pana samayena sāvatthiyaṃ ubho mātāputtā vassāvāsaṃ <span class=\"var\" title=\"upasaṅkamiṃsu (mr)\" id=\"note171\">upagamiṃsu</span>—",
  "an5.55:4.3": "bhikkhu ca bhikkhunī ca.",
  "an5.55:4.4": "Te aññamaññassa abhiṇhaṃ dassanakāmā ahesuṃ.",
  "an5.55:4.5": "Mātāpi puttassa abhiṇhaṃ dassanakāmā ahosi;",
  "an5.55:4.6": "puttopi mātaraṃ abhiṇhaṃ dassanakāmo ahosi.",
  "an5.55:4.7": "Tesaṃ abhiṇhaṃ dassanā saṃsaggo ahosi.",
  "an5.55:4.8": "Saṃsagge sati vissāso ahosi.",
  "an5.55:4.9": "Vissāse sati otāro ahosi.",
  "an5.55:4.10": "Te otiṇṇacittā sikkhaṃ apaccakkhāya dubbalyaṃ anāvikatvā methunaṃ dhammaṃ paṭiseviṃsu.",
  "an5.55:5.1": "Atha kho sambahulā bhikkhū yena bhagavā tenupasaṅkamiṃsu;",
  "an5.55:5.2": "upasaṅkamitvā bhagavantaṃ abhivādetvā ekamantaṃ nisīdiṃsu.",
  "an5.55:5.3": "Ekamantaṃ nisinnā kho te bhikkhū bhagavantaṃ etadavocuṃ:",
  "an5.55:5.4": "“idha, bhante, sāvatthiyaṃ ubho mātāputtā vassāvāsaṃ upagamiṃsu—",
  "an5.55:5.5": "bhikkhu ca bhikkhunī ca, te aññamaññassa abhiṇhaṃ dassanakāmā ahesuṃ, mātāpi puttassa abhiṇhaṃ dassanakāmā ahosi, puttopi mātaraṃ abhiṇhaṃ dassanakāmo ahosi.",
  "an5.55:5.6": "Tesaṃ abhiṇhaṃ dassanā saṃsaggo ahosi, saṃsagge sati vissāso ahosi, vissāse sati otāro ahosi, te otiṇṇacittā sikkhaṃ apaccakkhāya dubbalyaṃ anāvikatvā methunaṃ dhammaṃ paṭiseviṃsū”ti.",
  "an5.55:6.1": "“Kiṃ nu so, bhikkhave, moghapuriso maññati:",
  "an5.55:6.2": "‘na mātā putte sārajjati, putto vā pana mātarī’ti?",
  "an5.55:6.3": "Nāhaṃ, bhikkhave, aññaṃ ekarūpampi samanupassāmi <span class=\"var\" title=\"yaṃ evaṃ (bj)\" id=\"note172\">evaṃ</span> rajanīyaṃ evaṃ kamanīyaṃ evaṃ madanīyaṃ evaṃ bandhanīyaṃ evaṃ mucchanīyaṃ evaṃ antarāyakaraṃ anuttarassa yogakkhemassa adhigamāya yathayidaṃ, bhikkhave, itthirūpaṃ.",
  "an5.55:6.4": "Itthirūpe, bhikkhave, sattā rattā <span class=\"var\" title=\"gathitā giddhā (bj) | giddhā gadhitā (s1-3, pts1, mr)\" id=\"note173\">giddhā gathitā</span> mucchitā <span class=\"var\" title=\"ajjhopannā (bahūsu)\" id=\"note174\">ajjhosannā</span>.",
  "an5.55:6.5": "Te dīgharattaṃ socanti itthirūpavasānugā.",
  "an5.55:7.1": "Nāhaṃ, bhikkhave, aññaṃ ekasaddampi … ekagandhampi … ekarasampi … ekaphoṭṭhabbampi samanupassāmi evaṃ rajanīyaṃ evaṃ kamanīyaṃ evaṃ madanīyaṃ evaṃ bandhanīyaṃ evaṃ mucchanīyaṃ evaṃ antarāyakaraṃ anuttarassa yogakkhemassa adhigamāya yathayidaṃ, bhikkhave, itthiphoṭṭhabbaṃ.",
  "an5.55:7.2": "Itthiphoṭṭhabbe, bhikkhave, sattā rattā giddhā gathitā mucchitā ajjhosannā.",
  "an5.55:7.3": "Te dīgharattaṃ socanti itthiphoṭṭhabbavasānugā.",
  "an5.55:8.1": "Itthī, bhikkhave, gacchantīpi purisassa cittaṃ pariyādāya tiṭṭhati;",
  "an5.55:8.2": "ṭhitāpi … pe … nisinnāpi … sayānāpi … hasantīpi … bhaṇantīpi … gāyantīpi … rodantīpi … <span class=\"var\" title=\"ugghānitāpi (bj) | ugghāṭitāpi (s1-3)\" id=\"note175\">ugghātitāpi</span> … matāpi purisassa cittaṃ pariyādāya tiṭṭhati.",
  "an5.55:8.3": "Yañhi taṃ, bhikkhave, sammā vadamāno vadeyya:",
  "an5.55:8.4": "‘samantapāso mārassā’ti mātugāmaṃyeva sammā vadamāno vadeyya:",
  "an5.55:8.5": "‘samantapāso mārassā’ti.",
  "an5.55:9.1": "Sallape asihatthena,",
  "an5.55:9.2": "pisācenāpi sallape;",
  "an5.55:9.3": "Āsīvisampi <span class=\"var\" title=\"āsadde (s1-3, km)\" id=\"note176\">āsīde</span>,",
  "an5.55:9.4": "yena daṭṭho na jīvati;",
  "an5.55:9.5": "Na tveva eko ekāya,",
  "an5.55:9.6": "mātugāmena sallape.",
  "an5.55:10.1": "Muṭṭhassatiṃ tā bandhanti,",
  "an5.55:10.2": "pekkhitena <span class=\"var\" title=\"mhitena ca (s1-3, km, pts1)\" id=\"note177\">sitena ca</span>;",
  "an5.55:10.3": "Athopi dunnivatthena,",
  "an5.55:10.4": "mañjunā bhaṇitena ca;",
  "an5.55:10.5": "Neso jano svāsīsado,",
  "an5.55:10.6": "api ugghātito mato.",
  "an5.55:11.1": "Pañca kāmaguṇā ete,",
  "an5.55:11.2": "itthirūpasmiṃ dissare;",
  "an5.55:11.3": "Rūpā saddā rasā gandhā,",
  "an5.55:11.4": "phoṭṭhabbā ca manoramā.",
  "an5.55:12.1": "Tesaṃ kāmoghavūḷhānaṃ,",
  "an5.55:12.2": "kāme aparijānataṃ;",
  "an5.55:12.3": "Kālaṃ <span class=\"var\" title=\"gatiṃ (bj, s1-3, km, pts1)\" id=\"note178\">gati</span> bhavābhavaṃ,",
  "an5.55:12.4": "saṃsārasmiṃ purakkhatā.",
  "an5.55:13.1": "Ye ca kāme pariññāya,",
  "an5.55:13.2": "caranti akutobhayā;",
  "an5.55:13.3": "Te ve pāraṅgatā loke,",
  "an5.55:13.4": "ye pattā āsavakkhayan”ti.",
  "an5.55:14.1": "Pañcamaṃ."
}