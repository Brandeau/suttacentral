{
  "_markup_path": "markup/an/an05/an5.017.html",
  "_alt_strings": [
    "en/sujato/an/an05/an5.017.json"
  ],
  "an5.17:1.1": "Aṅguttara Nikāya 5",
  "an5.17:2.1": "2. Balavagga",
  "an5.17:3.1": "<span class=\"var\" id=\"note29\" title=\"attahitasuttaṃ (bj)\">17. Paṭhamahitasutta</span>",
  "an5.17:4.1": "“Pañcahi, bhikkhave, dhammehi samannāgato bhikkhu attahitāya paṭipanno hoti, no parahitāya.",
  "an5.17:4.2": "Katamehi pañcahi?",
  "an5.17:4.3": "Idha, bhikkhave, bhikkhu attanā sīlasampanno hoti, no paraṃ sīlasampadāya samādapeti;",
  "an5.17:4.4": "attanā samādhisampanno hoti, no paraṃ samādhisampadāya samādapeti;",
  "an5.17:4.5": "attanā paññāsampanno hoti, no paraṃ paññāsampadāya samādapeti;",
  "an5.17:4.6": "attanā vimuttisampanno hoti, no paraṃ vimuttisampadāya samādapeti;",
  "an5.17:4.7": "attanā vimuttiñāṇadassanasampanno hoti, no paraṃ vimuttiñāṇadassanasampadāya samādapeti.",
  "an5.17:4.8": "Imehi kho, bhikkhave, pañcahi aṅgehi samannāgato bhikkhu attahitāya paṭipanno hoti, no parahitāyā”ti.",
  "an5.17:5.1": "Sattamaṃ."
}