{
  "_markup_path": "markup/an/an05/an5.095.html",
  "_alt_strings": [
    "en/sujato/an/an05/an5.095.json"
  ],
  "an5.95:1.1": "Aṅguttara Nikāya 5",
  "an5.95:2.1": "10. Kakudhavagga",
  "an5.95:3.1": "95. Akuppasutta",
  "an5.95:4.1": "“Pañcahi, bhikkhave, dhammehi samannāgato bhikkhu nacirasseva akuppaṃ paṭivijjhati.",
  "an5.95:4.2": "Katamehi pañcahi?",
  "an5.95:4.3": "Idha, bhikkhave, bhikkhu atthapaṭisambhidāpatto hoti, dhammapaṭisambhidāpatto hoti, niruttipaṭisambhidāpatto hoti, paṭibhānapaṭisambhidāpatto hoti, yathāvimuttaṃ cittaṃ paccavekkhati.",
  "an5.95:4.4": "Imehi kho, bhikkhave, pañcahi dhammehi samannāgato bhikkhu nacirasseva akuppaṃ paṭivijjhatī”ti.",
  "an5.95:5.1": "Pañcamaṃ."
}