{
  "_markup_path": "markup/an/an05/an5.044.html",
  "_alt_strings": [
    "en/sujato/an/an05/an5.044.json"
  ],
  "an5.44:1.1": "Aṅguttara Nikāya 5",
  "an5.44:2.1": "5. Muṇḍarājavagga",
  "an5.44:3.1": "44. Manāpadāyīsutta",
  "an5.44:4.1": "Ekaṃ samayaṃ bhagavā vesāliyaṃ viharati mahāvane kūṭāgārasālāyaṃ.",
  "an5.44:4.2": "Atha kho bhagavā pubbaṇhasamayaṃ nivāsetvā pattacīvaramādāya yena uggassa gahapatino vesālikassa nivesanaṃ tenupasaṅkami;",
  "an5.44:4.3": "upasaṅkamitvā paññatte āsane nisīdi.",
  "an5.44:4.4": "Atha kho uggo gahapati vesāliko yena bhagavā tenupasaṅkami;",
  "an5.44:4.5": "upasaṅkamitvā bhagavantaṃ abhivādetvā ekamantaṃ nisīdi.",
  "an5.44:4.6": "Ekamantaṃ nisinno kho uggo gahapati vesāliko bhagavantaṃ etadavoca:",
  "an5.44:5.1": "“Sammukhā metaṃ, bhante, bhagavato sutaṃ sammukhā paṭiggahitaṃ:",
  "an5.44:5.2": "‘manāpadāyī labhate manāpan’ti.",
  "an5.44:5.3": "Manāpaṃ me, bhante, <span class=\"var\" title=\"sālipupphakaṃ (mr)\" id=\"note123\">sālapupphakaṃ</span> khādanīyaṃ;",
  "an5.44:5.4": "taṃ me bhagavā paṭiggaṇhātu anukampaṃ upādāyā”ti.",
  "an5.44:5.5": "Paṭiggahesi bhagavā anukampaṃ upādāya.",
  "an5.44:6.1": "“Sammukhā metaṃ, bhante, bhagavato sutaṃ sammukhā paṭiggahitaṃ:",
  "an5.44:6.2": "‘manāpadāyī labhate manāpan’ti.",
  "an5.44:6.3": "Manāpaṃ me, bhante, <span class=\"var\" title=\"sampannasūkaramaṃsaṃ (bj) | sampannavarasūkaramaṃsaṃ (s1-3)\" id=\"note124\">sampannakolakaṃ sūkaramaṃsaṃ</span>;",
  "an5.44:6.4": "taṃ me bhagavā paṭiggaṇhātu anukampaṃ upādāyā”ti.",
  "an5.44:6.5": "Paṭiggahesi bhagavā anukampaṃ upādāya.",
  "an5.44:7.1": "“Sammukhā metaṃ, bhante, bhagavato sutaṃ sammukhā paṭiggahitaṃ:",
  "an5.44:7.2": "‘manāpadāyī labhate manāpan’ti.",
  "an5.44:7.3": "Manāpaṃ me, bhante, <span class=\"var\" title=\"nibaddhatelakaṃ (bj-a) | nibbaṭṭatelakaṃ (s-a) | nibbaddhatelakaṃ (pts1)\" id=\"note125\">nibbattatelakaṃ</span> nāliyasākaṃ;",
  "an5.44:7.4": "taṃ me bhagavā paṭiggaṇhātu anukampaṃ upādāyā”ti.",
  "an5.44:7.5": "Paṭiggahesi bhagavā anukampaṃ upādāya.",
  "an5.44:8.1": "“Sammukhā metaṃ, bhante, bhagavato sutaṃ sammukhā paṭiggahitaṃ:",
  "an5.44:8.2": "‘manāpadāyī labhate manāpan’ti.",
  "an5.44:8.3": "Manāpo me, bhante, sālīnaṃ odano <span class=\"var\" title=\"vigatakāḷako (s1-3, km, pts1) | vigatakālako (mr)\" id=\"note126\">vicitakāḷako</span> anekasūpo anekabyañjano;",
  "an5.44:8.4": "taṃ me bhagavā paṭiggaṇhātu anukampaṃ upādāyā”ti.",
  "an5.44:8.5": "Paṭiggahesi bhagavā anukampaṃ upādāya.",
  "an5.44:9.1": "“Sammukhā metaṃ, bhante, bhagavato sutaṃ sammukhā paṭiggahitaṃ:",
  "an5.44:9.2": "‘manāpadāyī labhate manāpan’ti.",
  "an5.44:9.3": "Manāpāni me, bhante, kāsikāni vatthāni;",
  "an5.44:9.4": "tāni me bhagavā paṭiggaṇhātu anukampaṃ upādāyā”ti.",
  "an5.44:9.5": "Paṭiggahesi bhagavā anukampaṃ upādāya.",
  "an5.44:10.1": "“Sammukhā metaṃ, bhante, bhagavato sutaṃ sammukhā paṭiggahitaṃ:",
  "an5.44:10.2": "‘manāpadāyī labhate manāpan’ti.",
  "an5.44:10.3": "Manāpo me, bhante, pallaṅko gonakatthato paṭalikatthato <span class=\"var\" title=\"kādalimigapavarapaccattharaṇo (bj)\" id=\"note127\">kadalimigapavarapaccattharaṇo</span> sauttaracchado ubhatolohitakūpadhāno.",
  "an5.44:10.4": "Api ca, bhante, mayampetaṃ jānāma:",
  "an5.44:10.5": "‘netaṃ bhagavato kappatī’ti.",
  "an5.44:10.6": "Idaṃ me, bhante, candanaphalakaṃ agghati adhikasatasahassaṃ;",
  "an5.44:10.7": "taṃ me bhagavā paṭiggaṇhātu anukampaṃ upādāyā”ti.",
  "an5.44:10.8": "Paṭiggahesi bhagavā anukampaṃ upādāya.",
  "an5.44:10.9": "Atha kho bhagavā uggaṃ gahapatiṃ vesālikaṃ iminā anumodanīyena anumodi:",
  "an5.44:11.1": "“Manāpadāyī labhate manāpaṃ,",
  "an5.44:11.2": "Yo <span class=\"var\" title=\"ujubhūtesu (s1-3, km, pts1)\" id=\"note128\">ujjubhūtesu</span> dadāti chandasā;",
  "an5.44:11.3": "Acchādanaṃ <span class=\"var\" title=\"sayanamathannapānaṃ (bj, s1-3, km, pts1)\" id=\"note129\">sayanamannapānaṃ</span>,",
  "an5.44:11.4": "Nānāppakārāni ca paccayāni.",
  "an5.44:12.1": "Cattañca muttañca <span class=\"var\" title=\"anaggahītaṃ (bj)\" id=\"note130\">anuggahītaṃ</span>,",
  "an5.44:12.2": "Khettūpame arahante viditvā;",
  "an5.44:12.3": "So duccajaṃ sappuriso cajitvā,",
  "an5.44:12.4": "Manāpadāyī labhate manāpan”ti.",
  "an5.44:13.1": "Atha kho bhagavā uggaṃ gahapatiṃ vesālikaṃ iminā anumodanīyena anumoditvā uṭṭhāyāsanā pakkāmi.",
  "an5.44:14.1": "Atha kho uggo gahapati vesāliko aparena samayena kālamakāsi.",
  "an5.44:14.2": "<span class=\"var\" title=\"kālakato (bj, s1-3, km, pts1)\" id=\"note131\">Kālaṅkato</span> ca uggo gahapati vesāliko aññataraṃ manomayaṃ kāyaṃ upapajji.",
  "an5.44:14.3": "Tena kho pana samayena bhagavā sāvatthiyaṃ viharati jetavane anāthapiṇḍikassa ārāme.",
  "an5.44:14.4": "Atha kho uggo devaputto abhikkantāya rattiyā abhikkantavaṇṇo kevalakappaṃ jetavanaṃ obhāsetvā yena bhagavā tenupasaṅkami;",
  "an5.44:14.5": "upasaṅkamitvā bhagavantaṃ abhivādetvā ekamantaṃ aṭṭhāsi.",
  "an5.44:14.6": "Ekamantaṃ ṭhitaṃ kho uggaṃ devaputtaṃ bhagavā etadavoca:",
  "an5.44:14.7": "“kacci te, ugga, yathādhippāyo”ti?",
  "an5.44:14.8": "“Taggha me, bhagavā, yathādhippāyo”ti.",
  "an5.44:14.9": "Atha kho bhagavā uggaṃ devaputtaṃ gāthāhi ajjhabhāsi:",
  "an5.44:15.1": "“Manāpadāyī labhate manāpaṃ,",
  "an5.44:15.2": "Aggassa dātā labhate punaggaṃ;",
  "an5.44:15.3": "Varassa dātā varalābhi hoti,",
  "an5.44:15.4": "Seṭṭhaṃ dado seṭṭhamupeti ṭhānaṃ.",
  "an5.44:16.1": "Yo aggadāyī varadāyī,",
  "an5.44:16.2": "seṭṭhadāyī ca yo naro;",
  "an5.44:16.3": "Dīghāyu yasavā hoti,",
  "an5.44:16.4": "yattha yatthūpapajjatī”ti.",
  "an5.44:17.1": "Catutthaṃ."
}