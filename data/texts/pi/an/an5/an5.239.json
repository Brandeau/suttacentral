{
  "_markup_path": "markup/an/an05/an5.239.html",
  "_alt_strings": [
    "en/sujato/an/an05/an5.239.json"
  ],
  "an5.239:1.1": "Aṅguttara Nikāya 5",
  "an5.239:2.1": "24. Āvāsikavagga",
  "an5.239:3.1": "239. Paṭhamamacchariyasutta",
  "an5.239:4.1": "“Pañcahi, bhikkhave, dhammehi samannāgato āvāsiko bhikkhu yathābhataṃ nikkhitto evaṃ niraye.",
  "an5.239:4.2": "Katamehi pañcahi?",
  "an5.239:4.3": "Āvāsamaccharī hoti;",
  "an5.239:4.4": "kulamaccharī hoti;",
  "an5.239:4.5": "lābhamaccharī hoti;",
  "an5.239:4.6": "<span class=\"var\" title=\"dhammamaccharī (mr)\" id=\"note548\">vaṇṇamaccharī</span> hoti;",
  "an5.239:4.7": "saddhādeyyaṃ vinipāteti.",
  "an5.239:4.8": "Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ niraye.",
  "an5.239:5.1": "Pañcahi, bhikkhave, dhammehi samannāgato āvāsiko bhikkhu yathābhataṃ nikkhitto evaṃ sagge.",
  "an5.239:5.2": "Katamehi pañcahi?",
  "an5.239:5.3": "Na āvāsamaccharī hoti;",
  "an5.239:5.4": "na kulamaccharī hoti;",
  "an5.239:5.5": "na lābhamaccharī hoti;",
  "an5.239:5.6": "na vaṇṇamaccharī hoti;",
  "an5.239:5.7": "saddhādeyyaṃ na vinipāteti.",
  "an5.239:5.8": "Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ sagge”ti.",
  "an5.239:6.1": "Navamaṃ."
}