{
  "_markup_path": "markup/an/an05/an5.120.html",
  "_alt_strings": [
    "en/sujato/an/an05/an5.120.json"
  ],
  "an5.120:1.1": "Aṅguttara Nikāya 5",
  "an5.120:2.1": "12. Andhakavindavagga",
  "an5.120:3.1": "120. Micchāvāyāmasutta",
  "an5.120:4.1": "“Pañcahi, bhikkhave, dhammehi samannāgatā bhikkhunī yathābhataṃ nikkhittā evaṃ niraye.",
  "an5.120:4.2": "Katamehi pañcahi?",
  "an5.120:4.3": "Ananuvicca apariyogāhetvā avaṇṇārahassa vaṇṇaṃ bhāsati, ananuvicca apariyogāhetvā vaṇṇārahassa avaṇṇaṃ bhāsati, micchāvāyāmā ca hoti, <span class=\"var\" title=\"micchāsati ca (s1-3)\" id=\"note303\">micchāsatinī ca</span>, saddhādeyyaṃ vinipāteti.",
  "an5.120:4.4": "Imehi kho, bhikkhave, pañcahi dhammehi samannāgatā bhikkhunī yathābhataṃ nikkhittā evaṃ niraye.",
  "an5.120:5.1": "Pañcahi, bhikkhave, dhammehi samannāgatā bhikkhunī yathābhataṃ nikkhittā evaṃ sagge.",
  "an5.120:5.2": "Katamehi pañcahi?",
  "an5.120:5.3": "Anuvicca pariyogāhetvā avaṇṇārahassa avaṇṇaṃ bhāsati, anuvicca pariyogāhetvā vaṇṇārahassa vaṇṇaṃ bhāsati, sammāvāyāmā ca hoti, sammāsatinī ca, saddhādeyyaṃ na vinipāteti.",
  "an5.120:5.4": "Imehi kho, bhikkhave, pañcahi dhammehi samannāgatā bhikkhunī yathābhataṃ nikkhittā evaṃ sagge”ti.",
  "an5.120:6.1": "Dasamaṃ.",
  "an5.120:7.1": "Andhakavindavaggo dutiyo.",
  "an5.120:8.1": "Kulūpako pacchāsamaṇo,",
  "an5.120:8.2": "samādhiandhakavindaṃ;",
  "an5.120:8.3": "Maccharī vaṇṇanā issā,",
  "an5.120:8.4": "diṭṭhivācāya vāyamāti."
}