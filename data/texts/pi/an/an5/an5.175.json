{
  "_markup_path": "markup/an/an05/an5.175.html",
  "_alt_strings": [
    "en/sujato/an/an05/an5.175.json"
  ],
  "an5.175:1.1": "Aṅguttara Nikāya 5",
  "an5.175:2.1": "18. Upāsakavagga",
  "an5.175:3.1": "<span class=\"var\" id=\"note430\" title=\"upāsakacaṇḍālasuttaṃ (bj)\">175. Caṇḍālasutta</span>",
  "an5.175:4.1": "“Pañcahi, bhikkhave, dhammehi samannāgato upāsako upāsakacaṇḍālo ca hoti upāsakamalañca <span class=\"var\" title=\"upāsakapatikiṭṭho ca (bj, s1-3, km, pts1)\" id=\"note431\">upāsakapatikuṭṭho ca</span>.",
  "an5.175:4.2": "Katamehi pañcahi?",
  "an5.175:4.3": "Assaddho hoti;",
  "an5.175:4.4": "dussīlo hoti;",
  "an5.175:4.5": "kotūhalamaṅgaliko hoti, maṅgalaṃ pacceti no kammaṃ;",
  "an5.175:4.6": "ito ca bahiddhā dakkhiṇeyyaṃ gavesati;",
  "an5.175:4.7": "tattha ca pubbakāraṃ karoti.",
  "an5.175:4.8": "Imehi kho, bhikkhave, pañcahi dhammehi samannāgato upāsako upāsakacaṇḍālo ca hoti upāsakamalañca upāsakapatikuṭṭho ca.",
  "an5.175:5.1": "Pañcahi, bhikkhave, dhammehi samannāgato upāsako upāsakaratanañca hoti upāsakapadumañca <span class=\"var\" title=\"upāsakapuṇḍarīko ca (pts1, mr)\" id=\"note432\">upāsakapuṇḍarīkañca</span>.",
  "an5.175:5.2": "Katamehi pañcahi?",
  "an5.175:5.3": "Saddho hoti;",
  "an5.175:5.4": "sīlavā hoti;",
  "an5.175:5.5": "akotūhalamaṅgaliko hoti, kammaṃ pacceti no maṅgalaṃ;",
  "an5.175:5.6": "na ito bahiddhā dakkhiṇeyyaṃ gavesati;",
  "an5.175:5.7": "idha ca pubbakāraṃ karoti.",
  "an5.175:5.8": "Imehi kho, bhikkhave, pañcahi dhammehi samannāgato upāsako upāsakaratanañca hoti upāsakapadumañca upāsakapuṇḍarīkañcā”ti.",
  "an5.175:6.1": "Pañcamaṃ."
}