{
  "_markup_path": "markup/an/an05/an5.034.html",
  "_alt_strings": [
    "en/sujato/an/an05/an5.034.json"
  ],
  "an5.34:1.1": "Aṅguttara Nikāya 5",
  "an5.34:2.1": "4. Sumanavagga",
  "an5.34:3.1": "34. Sīhasenāpatisutta",
  "an5.34:4.1": "Ekaṃ samayaṃ bhagavā vesāliyaṃ viharati mahāvane kūṭāgārasālāyaṃ.",
  "an5.34:4.2": "Atha kho sīho senāpati yena bhagavā tenupasaṅkami;",
  "an5.34:4.3": "upasaṅkamitvā bhagavantaṃ abhivādetvā ekamantaṃ nisīdi.",
  "an5.34:4.4": "Ekamantaṃ nisinno kho sīho senāpati bhagavantaṃ etadavoca:",
  "an5.34:4.5": "“sakkā nu kho, bhante, bhagavā sandiṭṭhikaṃ dānaphalaṃ paññāpetun”ti?",
  "an5.34:5.1": "“Sakkā, sīhā”ti bhagavā avoca:",
  "an5.34:5.2": "“dāyako, sīha, dānapati bahuno janassa piyo hoti manāpo.",
  "an5.34:5.3": "Yampi, sīha, dāyako dānapati bahuno janassa piyo hoti manāpo, idampi sandiṭṭhikaṃ dānaphalaṃ.",
  "an5.34:6.1": "Puna caparaṃ, sīha, dāyakaṃ dānapatiṃ santo sappurisā bhajanti.",
  "an5.34:6.2": "Yampi, sīha, dāyakaṃ dānapatiṃ santo sappurisā bhajanti, idampi sandiṭṭhikaṃ dānaphalaṃ.",
  "an5.34:7.1": "Puna caparaṃ, sīha, dāyakassa dānapatino kalyāṇo kittisaddo abbhuggacchati.",
  "an5.34:7.2": "Yampi, sīha, dāyakassa dānapatino kalyāṇo kittisaddo abbhuggacchati, idampi sandiṭṭhikaṃ dānaphalaṃ.",
  "an5.34:8.1": "Puna caparaṃ, sīha, dāyako dānapati yaṃ yadeva parisaṃ upasaṅkamati—",
  "an5.34:8.2": "yadi khattiyaparisaṃ yadi brāhmaṇaparisaṃ yadi gahapatiparisaṃ yadi samaṇaparisaṃ—",
  "an5.34:8.3": "<span class=\"var\" title=\"visāradova (bj)\" id=\"note87\">visārado</span> upasaṅkamati amaṅkubhūto.",
  "an5.34:8.4": "Yampi, sīha, dāyako dānapati yaṃ yadeva parisaṃ upasaṅkamati—",
  "an5.34:8.5": "yadi khattiyaparisaṃ yadi brāhmaṇaparisaṃ yadi gahapatiparisaṃ yadi samaṇaparisaṃ—",
  "an5.34:8.6": "visārado upasaṅkamati amaṅkubhūto, idampi sandiṭṭhikaṃ dānaphalaṃ.",
  "an5.34:9.1": "Puna caparaṃ, sīha, dāyako dānapati kāyassa bhedā paraṃ maraṇā sugatiṃ saggaṃ lokaṃ upapajjati.",
  "an5.34:9.2": "Yampi, sīha, dāyako dānapati kāyassa bhedā paraṃ maraṇā sugatiṃ saggaṃ lokaṃ upapajjati, <span class=\"var\" title=\"idaṃpi (s1-3, pts1) | idampi sīha (mr)\" id=\"note88\">idaṃ</span> samparāyikaṃ dānaphalan”ti.",
  "an5.34:10.1": "Evaṃ vutte, sīho senāpati bhagavantaṃ etadavoca:",
  "an5.34:10.2": "“yānimāni, bhante, bhagavatā cattāri sandiṭṭhikāni dānaphalāni akkhātāni, nāhaṃ ettha bhagavato saddhāya gacchāmi;",
  "an5.34:10.3": "ahaṃ petāni jānāmi.",
  "an5.34:10.4": "Ahaṃ, bhante, dāyako dānapati bahuno janassa piyo manāpo.",
  "an5.34:10.5": "Ahaṃ, bhante, dāyako dānapati;",
  "an5.34:10.6": "maṃ santo sappurisā bhajanti.",
  "an5.34:10.7": "Ahaṃ, bhante, dāyako dānapati;",
  "an5.34:10.8": "mayhaṃ kalyāṇo kittisaddo abbhuggato:",
  "an5.34:10.9": "‘sīho senāpati dāyako kārako saṅghupaṭṭhāko’ti.",
  "an5.34:10.10": "Ahaṃ, bhante, dāyako dānapati yaṃ yadeva parisaṃ upasaṅkamāmi—",
  "an5.34:10.11": "yadi khattiyaparisaṃ yadi brāhmaṇaparisaṃ yadi gahapatiparisaṃ yadi samaṇaparisaṃ—",
  "an5.34:10.12": "visārado upasaṅkamāmi amaṅkubhūto.",
  "an5.34:10.13": "Yānimāni, bhante, bhagavatā cattāri sandiṭṭhikāni dānaphalāni akkhātāni, nāhaṃ ettha bhagavato saddhāya gacchāmi;",
  "an5.34:10.14": "ahaṃ petāni jānāmi.",
  "an5.34:10.15": "Yañca kho maṃ, bhante, bhagavā evamāha:",
  "an5.34:10.16": "‘dāyako, sīha, dānapati kāyassa bhedā paraṃ maraṇā sugatiṃ saggaṃ lokaṃ upapajjatī’ti, etāhaṃ na jānāmi;",
  "an5.34:10.17": "ettha ca panāhaṃ bhagavato saddhāya gacchāmī”ti.",
  "an5.34:10.18": "“Evametaṃ, sīha, evametaṃ, sīha.",
  "an5.34:10.19": "Dāyako dānapati kāyassa bhedā paraṃ maraṇā sugatiṃ saggaṃ lokaṃ upapajjatīti.",
  "an5.34:11.1": "<span class=\"cross\" title=\"^pe3#1 [Suttādhiṭṭhānatatiyabhūmi]\" id=\"note89\">*</span> <a class=\"sc\" id=\"8\"></a>Dadaṃ piyo hoti bhajanti naṃ bahū,",
  "an5.34:11.2": "Kittiñca pappoti <span class=\"var\" title=\"yasobhivaḍḍhati (bj) | yasassa vaḍḍhati (s1-3, km) | yasaṃ pavaḍḍhati (mr)\" id=\"note90\">yaso ca vaḍḍhati</span>;",
  "an5.34:11.3": "Amaṅkubhūto parisaṃ vigāhati,",
  "an5.34:11.4": "Visārado hoti naro amaccharī.",
  "an5.34:12.1": "Tasmā hi dānāni dadanti paṇḍitā,",
  "an5.34:12.2": "Vineyya maccheramalaṃ sukhesino;",
  "an5.34:12.3": "Te dīgharattaṃ tidive patiṭṭhitā,",
  "an5.34:12.4": "Devānaṃ <span class=\"var\" title=\"sahabyataṃ gatā ramanti (bj) | sahabyatā ramanti te (mr)\" id=\"note91\">sahabyagatā ramanti te</span>.",
  "an5.34:13.1": "Katāvakāsā katakusalā ito <span class=\"var\" title=\"tato cutā (bj)\" id=\"note92\">cutā</span>,",
  "an5.34:13.2": "Sayaṃpabhā anuvicaranti <span class=\"var\" title=\"nandane (s1-3, km)\" id=\"note93\">nandanaṃ</span>;",
  "an5.34:13.3": "Te tattha nandanti ramanti modare,",
  "an5.34:13.4": "Samappitā kāmaguṇehi pañcahi;",
  "an5.34:13.5": "Katvāna vākyaṃ asitassa tādino,",
  "an5.34:13.6": "<span class=\"var\" title=\"kamanti sabbe (s1-3, km) | ramanti sumanā (mr)\" id=\"note94\">Ramanti sagge</span> sugatassa sāvakā”ti.",
  "an5.34:14.1": "Catutthaṃ."
}