{
  "_markup_path": "markup/an/an05/an5.142.html",
  "_alt_strings": [
    "en/sujato/an/an05/an5.142.json"
  ],
  "an5.142:1.1": "Aṅguttara Nikāya 5",
  "an5.142:2.1": "15. Tikaṇḍakīvagga",
  "an5.142:3.1": "<span class=\"var\" id=\"note354\" title=\"ārambhatisuttaṃ (bj)\">142. Ārabhatisutta</span>",
  "an5.142:4.1": "“Pañcime, bhikkhave, puggalā santo saṃvijjamānā lokasmiṃ.",
  "an5.142:4.2": "Katame pañca?",
  "an5.142:4.3": "<span class=\"cross\" title=\"^pp2.5#1 [Pañcakapuggalapaññatti]\" id=\"note355\">*</span> Idha, bhikkhave, ekacco puggalo ārabhati ca vippaṭisārī ca hoti;",
  "an5.142:4.4": "tañca cetovimuttiṃ paññāvimuttiṃ yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti.",
  "an5.142:4.5": "<span class=\"brnum\">(1)</span>",
  "an5.142:5.1": "Idha pana, bhikkhave, ekacco puggalo <span class=\"var\" title=\"ārambhati (bj)\" id=\"note356\">ārabhati</span>, na vippaṭisārī hoti;",
  "an5.142:5.2": "tañca cetovimuttiṃ paññāvimuttiṃ yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti.",
  "an5.142:5.3": "<span class=\"brnum\">(2)</span>",
  "an5.142:6.1": "Idha pana, bhikkhave, ekacco puggalo na ārabhati, vippaṭisārī hoti;",
  "an5.142:6.2": "tañca cetovimuttiṃ paññāvimuttiṃ yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti.",
  "an5.142:6.3": "<span class=\"brnum\">(3)</span>",
  "an5.142:7.1": "Idha pana, bhikkhave, ekacco puggalo na ārabhati na vippaṭisārī hoti;",
  "an5.142:7.2": "tañca cetovimuttiṃ paññāvimuttiṃ yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti.",
  "an5.142:7.3": "<span class=\"brnum\">(4)</span>",
  "an5.142:8.1": "Idha pana, bhikkhave, ekacco puggalo na ārabhati na vippaṭisārī hoti;",
  "an5.142:8.2": "tañca cetovimuttiṃ paññāvimuttiṃ yathābhūtaṃ pajānāti yatthassa te uppannā pāpakā akusalā dhammā aparisesā nirujjhanti.",
  "an5.142:8.3": "<span class=\"brnum\">(5)</span>",
  "an5.142:9.1": "Tatra, bhikkhave, yvāyaṃ puggalo ārabhati ca vippaṭisārī ca hoti, tañca cetovimuttiṃ paññāvimuttiṃ yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti, so evamassa vacanīyo:",
  "an5.142:9.2": "‘āyasmato kho <span class=\"var\" title=\"ārabhajā (s1-3, km) | ārabbhajā (pts1, mr)\" id=\"note357\">ārambhajā</span> āsavā saṃvijjanti, vippaṭisārajā āsavā <span class=\"var\" title=\"saṃvaḍḍhanti (mr)\" id=\"note358\">pavaḍḍhanti</span>, sādhu vatāyasmā ārambhaje āsave pahāya vippaṭisāraje āsave paṭivinodetvā cittaṃ paññañca bhāvetu;",
  "an5.142:9.3": "evamāyasmā amunā pañcamena puggalena samasamo bhavissatī’ti.",
  "an5.142:9.4": "<span class=\"brnum\">(1)</span>",
  "an5.142:10.1": "Tatra, bhikkhave, yvāyaṃ puggalo ārabhati na vippaṭisārī hoti, tañca cetovimuttiṃ paññāvimuttiṃ yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti, so evamassa vacanīyo:",
  "an5.142:10.2": "‘āyasmato kho ārambhajā āsavā saṃvijjanti, vippaṭisārajā āsavā na pavaḍḍhanti, sādhu vatāyasmā ārambhaje āsave pahāya cittaṃ paññañca bhāvetu;",
  "an5.142:10.3": "evamāyasmā amunā pañcamena puggalena samasamo bhavissatī’ti.",
  "an5.142:10.4": "<span class=\"brnum\">(2)</span>",
  "an5.142:11.1": "Tatra, bhikkhave, yvāyaṃ puggalo na ārabhati vippaṭisārī hoti, tañca cetovimuttiṃ paññāvimuttiṃ yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti, so evamassa vacanīyo:",
  "an5.142:11.2": "‘āyasmato kho ārambhajā āsavā na saṃvijjanti, vippaṭisārajā āsavā pavaḍḍhanti, sādhu vatāyasmā vippaṭisāraje āsave paṭivinodetvā cittaṃ paññañca bhāvetu;",
  "an5.142:11.3": "evamāyasmā amunā pañcamena puggalena samasamo bhavissatī’ti.",
  "an5.142:11.4": "<span class=\"brnum\">(3)</span>",
  "an5.142:12.1": "Tatra, bhikkhave, yvāyaṃ puggalo na ārabhati na vippaṭisārī hoti, tañca cetovimuttiṃ paññāvimuttiṃ yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti, so evamassa vacanīyo:",
  "an5.142:12.2": "‘āyasmato kho ārambhajā āsavā na saṃvijjanti, vippaṭisārajā āsavā na pavaḍḍhanti, sādhu vatāyasmā cittaṃ paññañca bhāvetu;",
  "an5.142:12.3": "evamāyasmā amunā pañcamena puggalena samasamo bhavissatī’ti.",
  "an5.142:12.4": "<span class=\"brnum\">(4)</span>",
  "an5.142:13.1": "Iti kho, bhikkhave, ime cattāro puggalā amunā pañcamena puggalena evaṃ ovadiyamānā evaṃ anusāsiyamānā anupubbena āsavānaṃ khayaṃ pāpuṇantī”ti.",
  "an5.142:14.1": "Dutiyaṃ."
}