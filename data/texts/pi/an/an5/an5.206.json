{
  "_markup_path": "markup/an/an05/an5.206.html",
  "_alt_strings": [
    "en/sujato/an/an05/an5.206.json"
  ],
  "an5.206:1.1": "Aṅguttara Nikāya 5",
  "an5.206:2.1": "21. Kimilavagga",
  "an5.206:3.1": "206. Vinibandhasutta",
  "an5.206:4.1": "<span class=\"cross\" title=\"^dn33#190 [Saṅgītisutta/5. Pañcaka] | ^mn16#8 [Cetokhilasutta] | ^an9.72#1 [72. Cetasovinibandhasutta]\" id=\"note524\">*</span> <a class=\"sc\" id=\"1\"></a>“Pañcime, bhikkhave, <span class=\"var\" title=\"cetovinibaddhā (sāratthadīpanīṭīkāyaṃ)\" id=\"note525\">cetasovinibandhā</span>.",
  "an5.206:4.2": "Katame pañca?",
  "an5.206:4.3": "Idha, bhikkhave, bhikkhu kāmesu <span class=\"var\" title=\"avigatarāgo (mr)\" id=\"note526\">avītarāgo</span> hoti avigatacchando avigatapemo avigatapipāso avigatapariḷāho avigatataṇho.",
  "an5.206:4.4": "Yo so, bhikkhave, bhikkhu kāmesu avītarāgo hoti avigatacchando avigatapemo avigatapipāso avigatapariḷāho avigatataṇho, tassa cittaṃ na namati ātappāya anuyogāya sātaccāya padhānāya.",
  "an5.206:4.5": "Yassa cittaṃ na namati ātappāya anuyogāya sātaccāya padhānāya, ayaṃ paṭhamo cetasovinibandho.",
  "an5.206:5.1": "Puna caparaṃ, bhikkhave, bhikkhu kāye avītarāgo hoti … pe … rūpe avītarāgo hoti … pe … yāvadatthaṃ udarāvadehakaṃ bhuñjitvā seyyasukhaṃ passasukhaṃ middhasukhaṃ anuyutto viharati … pe … aññataraṃ devanikāyaṃ paṇidhāya brahmacariyaṃ carati:",
  "an5.206:5.2": "‘imināhaṃ sīlena vā vatena vā tapena vā brahmacariyena vā devo vā bhavissāmi devaññataro vā’ti.",
  "an5.206:5.3": "Yo so, bhikkhave, bhikkhu aññataraṃ devanikāyaṃ paṇidhāya brahmacariyaṃ carati:",
  "an5.206:5.4": "‘imināhaṃ sīlena vā vatena vā tapena vā brahmacariyena vā devo vā bhavissāmi devaññataro vā’ti, tassa cittaṃ na namati ātappāya anuyogāya sātaccāya padhānāya.",
  "an5.206:5.5": "Yassa cittaṃ na namati ātappāya anuyogāya sātaccāya padhānāya, ayaṃ pañcamo cetasovinibandho.",
  "an5.206:5.6": "Ime kho, bhikkhave, pañca cetasovinibandhā”ti.",
  "an5.206:6.1": "Chaṭṭhaṃ."
}