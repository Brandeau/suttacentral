{
  "_markup_path": "markup/an/an05/an5.037.html",
  "_alt_strings": [
    "en/sujato/an/an05/an5.037.json"
  ],
  "an5.37:1.1": "Aṅguttara Nikāya 5",
  "an5.37:2.1": "4. Sumanavagga",
  "an5.37:3.1": "37. Bhojanasutta",
  "an5.37:4.1": "“Bhojanaṃ, bhikkhave, dadamāno dāyako paṭiggāhakānaṃ pañca ṭhānāni deti.",
  "an5.37:4.2": "Katamāni pañca?",
  "an5.37:4.3": "Āyuṃ deti, vaṇṇaṃ deti, sukhaṃ deti, balaṃ deti, <span class=\"var\" title=\"paṭibhāṇaṃ (bj, s1-3)\" id=\"note99\">paṭibhānaṃ</span> deti.",
  "an5.37:4.4": "Āyuṃ kho pana datvā āyussa bhāgī hoti dibbassa vā mānusassa vā;",
  "an5.37:4.5": "vaṇṇaṃ datvā vaṇṇassa bhāgī hoti dibbassa vā mānusassa vā;",
  "an5.37:4.6": "sukhaṃ datvā sukhassa bhāgī hoti dibbassa vā mānusassa vā;",
  "an5.37:4.7": "balaṃ datvā balassa bhāgī hoti dibbassa vā mānusassa vā;",
  "an5.37:4.8": "paṭibhānaṃ datvā paṭibhānassa bhāgī hoti dibbassa vā mānusassa vā.",
  "an5.37:4.9": "Bhojanaṃ, bhikkhave, dadamāno dāyako paṭiggāhakānaṃ imāni pañca ṭhānāni detīti.",
  "an5.37:5.1": "Āyudo balado dhīro,",
  "an5.37:5.2": "vaṇṇado paṭibhānado;",
  "an5.37:5.3": "Sukhassa dātā medhāvī,",
  "an5.37:5.4": "sukhaṃ so adhigacchati.",
  "an5.37:6.1": "Āyuṃ datvā balaṃ vaṇṇaṃ,",
  "an5.37:6.2": "sukhañca <span class=\"var\" title=\"paṭibhāṇakaṃ (bj) | paṭibhānado (s1-3, km, pts1, mr)\" id=\"note100\">paṭibhānakaṃ</span>;",
  "an5.37:6.3": "Dīghāyu yasavā hoti,",
  "an5.37:6.4": "yattha yatthūpapajjatī”ti.",
  "an5.37:7.1": "Sattamaṃ."
}