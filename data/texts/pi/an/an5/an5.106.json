{
  "_markup_path": "markup/an/an05/an5.106.html",
  "_alt_strings": [
    "en/sujato/an/an05/an5.106.json"
  ],
  "an5.106:1.1": "Aṅguttara Nikāya 5",
  "an5.106:2.1": "11. Phāsuvihāravagga",
  "an5.106:3.1": "106. Ānandasutta",
  "an5.106:4.1": "Ekaṃ samayaṃ bhagavā kosambiyaṃ viharati ghositārāme.",
  "an5.106:4.2": "Atha kho āyasmā ānando yena bhagavā tenupasaṅkami;",
  "an5.106:4.3": "upasaṅkamitvā bhagavantaṃ abhivādetvā ekamantaṃ nisīdi.",
  "an5.106:4.4": "Ekamantaṃ nisinno kho āyasmā ānando bhagavantaṃ etadavoca:",
  "an5.106:5.1": "“Kittāvatā nu kho, bhante, <span class=\"var\" title=\"bhikkhusaṅgho (s1-3, pts1)\" id=\"note285\">bhikkhu saṃghe</span> viharanto phāsuṃ vihareyyā”ti?",
  "an5.106:5.2": "“Yato kho, ānanda, bhikkhu <span class=\"var\" title=\"attanā ca (pts1, mr)\" id=\"note286\">attanā</span> sīlasampanno hoti, <span class=\"var\" title=\"no ca (mr)\" id=\"note287\">no</span> paraṃ adhisīle <span class=\"var\" title=\"sampavattā hoti (mr)\" id=\"note288\">sampavattā</span>;",
  "an5.106:5.3": "ettāvatāpi kho, ānanda, bhikkhu saṃghe viharanto phāsuṃ vihareyyā”ti.",
  "an5.106:6.1": "“Siyā pana, bhante, aññopi pariyāyo yathā bhikkhu saṃghe viharanto phāsuṃ vihareyyā”ti?",
  "an5.106:6.2": "“Siyā, <span class=\"var\" title=\"ānandāti bhagavā avoca (s1-3, pts1)\" id=\"note289\">ānanda</span>.",
  "an5.106:6.3": "Yato kho, ānanda, bhikkhu attanā sīlasampanno hoti, no paraṃ adhisīle sampavattā;",
  "an5.106:6.4": "attānupekkhī ca hoti, no parānupekkhī;",
  "an5.106:6.5": "ettāvatāpi kho, ānanda, bhikkhu saṃghe viharanto phāsuṃ vihareyyā”ti.",
  "an5.106:7.1": "“Siyā pana, bhante, aññopi pariyāyo yathā bhikkhu saṅghe viharanto phāsuṃ vihareyyā”ti?",
  "an5.106:7.2": "“Siyā, ānanda.",
  "an5.106:7.3": "Yato kho, ānanda, bhikkhu attanā sīlasampanno hoti, no paraṃ adhisīle sampavattā;",
  "an5.106:7.4": "attānupekkhī ca hoti, no parānupekkhī;",
  "an5.106:7.5": "apaññāto ca hoti, tena ca apaññātakena no paritassati;",
  "an5.106:7.6": "ettāvatāpi kho, ānanda, bhikkhu saṅghe viharanto phāsuṃ vihareyyā”ti.",
  "an5.106:8.1": "“Siyā pana, bhante, aññopi pariyāyo yathā bhikkhu saṃghe viharanto phāsuṃ vihareyyā”ti?",
  "an5.106:8.2": "“Siyā, ānanda.",
  "an5.106:8.3": "Yato kho, ānanda, bhikkhu attanā sīlasampanno hoti, no paraṃ adhisīle sampavattā;",
  "an5.106:8.4": "attānupekkhī ca hoti, no parānupekkhī;",
  "an5.106:8.5": "apaññāto ca hoti, tena ca apaññātakena no paritassati;",
  "an5.106:8.6": "<span class=\"var\" title=\"catunnaṃ (pts1, mr)\" id=\"note290\">catunnañca</span> jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī;",
  "an5.106:8.7": "ettāvatāpi kho, ānanda, bhikkhu saṃghe viharanto phāsuṃ vihareyyā”ti.",
  "an5.106:9.1": "“Siyā pana, bhante, aññopi pariyāyo yathā bhikkhu saṃghe viharanto phāsuṃ vihareyyā”ti?",
  "an5.106:9.2": "“Siyā, ānanda.",
  "an5.106:9.3": "Yato kho, ānanda, bhikkhu attanā sīlasampanno hoti, no paraṃ adhisīle sampavattā;",
  "an5.106:9.4": "attānupekkhī ca hoti, no parānupekkhī;",
  "an5.106:9.5": "apaññāto ca hoti, tena ca apaññātakena no paritassati;",
  "an5.106:9.6": "catunnañca jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī;",
  "an5.106:9.7": "<span class=\"var\" title=\"āsavānaṃ (bj, pts1, mr)\" id=\"note291\">āsavānañca</span> khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati;",
  "an5.106:9.8": "ettāvatāpi kho, ānanda, bhikkhu saṃghe viharanto phāsuṃ vihareyya.",
  "an5.106:10.1": "Imamhā cāhaṃ, ānanda, phāsuvihārā añño phāsuvihāro uttaritaro vā paṇītataro vā natthīti vadāmī”ti.",
  "an5.106:11.1": "Chaṭṭhaṃ."
}