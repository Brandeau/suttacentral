{
  "_markup_path": "markup/an/an05/an5.018.html",
  "_alt_strings": [
    "en/sujato/an/an05/an5.018.json"
  ],
  "an5.18:1.1": "Aṅguttara Nikāya 5",
  "an5.18:2.1": "2. Balavagga",
  "an5.18:3.1": "<span class=\"var\" id=\"note30\" title=\"parahitasuttaṃ (bj)\">18. Dutiyahitasutta</span>",
  "an5.18:4.1": "“Pañcahi, bhikkhave, dhammehi samannāgato bhikkhu parahitāya paṭipanno hoti, no attahitāya.",
  "an5.18:4.2": "Katamehi pañcahi?",
  "an5.18:4.3": "Idha, bhikkhave, bhikkhu attanā na sīlasampanno hoti, paraṃ sīlasampadāya samādapeti;",
  "an5.18:4.4": "attanā na samādhisampanno hoti, paraṃ samādhisampadāya samādapeti;",
  "an5.18:4.5": "attanā na paññāsampanno hoti, paraṃ paññāsampadāya samādapeti;",
  "an5.18:4.6": "attanā na vimuttisampanno hoti, paraṃ vimuttisampadāya samādapeti;",
  "an5.18:4.7": "attanā na vimuttiñāṇadassanasampanno hoti, paraṃ vimuttiñāṇadassanasampadāya samādapeti.",
  "an5.18:4.8": "Imehi kho, bhikkhave, pañcahi dhammehi samannāgato bhikkhu parahitāya paṭipanno hoti, no attahitāyā”ti.",
  "an5.18:5.1": "Aṭṭhamaṃ."
}