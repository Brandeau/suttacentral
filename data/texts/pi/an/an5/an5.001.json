{
  "_markup_path": "markup/an/an05/an5.001.html",
  "_alt_strings": [
    "en/sujato/an/an05/an5.001.json"
  ],
  "an5.1:1.1": "Aṅguttara Nikāya 5",
  "an5.1:2.1": "1. Sekhabalavagga",
  "an5.1:3.1": "<span class=\"var\" id=\"note1\" title=\"sekhabalasaṅkhittasuttaṃ (bj)\">1. Saṅkhittasutta</span>",
  "an5.1:4.1": "<span class=\"evam\">Evaṃ me sutaṃ—​</span>",
  "an5.1:4.2": "ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.",
  "an5.1:4.3": "Tatra kho bhagavā bhikkhū āmantesi:",
  "an5.1:4.4": "“bhikkhavo”ti.",
  "an5.1:4.5": "“Bhadante”ti te bhikkhū bhagavato paccassosuṃ.",
  "an5.1:4.6": "Bhagavā etadavoca:",
  "an5.1:5.1": "“Pañcimāni, bhikkhave, <span class=\"var\" title=\"sekkhabalāni (mr)\" id=\"note2\">sekhabalāni</span>.",
  "an5.1:5.2": "Katamāni pañca?",
  "an5.1:5.3": "Saddhābalaṃ, <span class=\"var\" title=\"hiribalaṃ (bj, s3, pts1)\" id=\"note3\">hirībalaṃ</span>, ottappabalaṃ, <span class=\"var\" title=\"viriyabalaṃ (bj, s1-3, km, pts1)\" id=\"note4\">vīriyabalaṃ</span>, paññābalaṃ—",
  "an5.1:5.4": "imāni kho, bhikkhave, pañca sekhabalāni.",
  "an5.1:6.1": "Tasmātiha, bhikkhave, evaṃ sikkhitabbaṃ:",
  "an5.1:6.2": "‘saddhābalena samannāgatā bhavissāma sekhabalena, hirībalena samannāgatā bhavissāma sekhabalena, ottappabalena samannāgatā bhavissāma sekhabalena, vīriyabalena samannāgatā bhavissāma sekhabalena, paññābalena samannāgatā bhavissāma sekhabalenā’ti.",
  "an5.1:6.3": "Evañhi vo, bhikkhave, sikkhitabban”ti.",
  "an5.1:6.4": "Idamavoca bhagavā.",
  "an5.1:6.5": "Attamanā te bhikkhū bhagavato bhāsitaṃ abhinandunti.",
  "an5.1:7.1": "Paṭhamaṃ."
}