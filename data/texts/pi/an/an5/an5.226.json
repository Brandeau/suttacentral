{
  "_markup_path": "markup/an/an05/an5.226.html",
  "_alt_strings": [
    "en/sujato/an/an05/an5.226.json"
  ],
  "an5.226:1.1": "Aṅguttara Nikāya 5",
  "an5.226:2.1": "23. Dīghacārikavagga",
  "an5.226:3.1": "226. Dutiyakulūpakasutta",
  "an5.226:4.1": "“Pañcime, bhikkhave, ādīnavā kulūpakassa bhikkhuno ativelaṃ kulesu saṃsaṭṭhassa viharato.",
  "an5.226:4.2": "Katame pañca?",
  "an5.226:4.3": "Mātugāmassa abhiṇhadassanaṃ, dassane sati saṃsaggo, saṃsagge sati vissāso, vissāse sati otāro, otiṇṇacittassetaṃ pāṭikaṅkhaṃ:",
  "an5.226:4.4": "‘anabhirato vā brahmacariyaṃ carissati aññataraṃ vā saṅkiliṭṭhaṃ āpattiṃ āpajjissati sikkhaṃ vā paccakkhāya hīnāyāvattissati’.",
  "an5.226:4.5": "Ime kho, bhikkhave, pañca ādīnavā kulūpakassa bhikkhuno ativelaṃ kulesu saṃsaṭṭhassa viharato”ti.",
  "an5.226:5.1": "Chaṭṭhaṃ."
}