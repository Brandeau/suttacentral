{
  "_markup_path": "markup/an/an05/an5.178.html",
  "_alt_strings": [
    "en/sujato/an/an05/an5.178.json"
  ],
  "an5.178:1.1": "Aṅguttara Nikāya 5",
  "an5.178:2.1": "18. Upāsakavagga",
  "an5.178:3.1": "<span class=\"var\" id=\"note435\" title=\"rājasuttaṃ (bj)\">178. Rājāsutta</span>",
  "an5.178:4.1": "“Taṃ kiṃ maññatha, bhikkhave, api nu tumhehi diṭṭhaṃ vā sutaṃ vā:",
  "an5.178:4.2": "‘ayaṃ puriso pāṇātipātaṃ pahāya pāṇātipātā <span class=\"var\" title=\"paṭivirato hotīti (bj) | paṭivirato hoti (s1-3, km, pts1)\" id=\"note436\">paṭiviratoti</span>.",
  "an5.178:4.3": "Tamenaṃ rājāno gahetvā pāṇātipātā veramaṇihetu hananti vā bandhanti vā pabbājenti vā yathāpaccayaṃ vā karontī’”ti?",
  "an5.178:4.4": "“No hetaṃ, bhante”.",
  "an5.178:4.5": "“Sādhu, bhikkhave.",
  "an5.178:4.6": "Mayāpi kho etaṃ, bhikkhave, neva diṭṭhaṃ na sutaṃ:",
  "an5.178:4.7": "‘ayaṃ puriso pāṇātipātaṃ pahāya pāṇātipātā paṭiviratoti.",
  "an5.178:4.8": "Tamenaṃ rājāno gahetvā pāṇātipātā veramaṇihetu hananti vā bandhanti vā pabbājenti vā yathāpaccayaṃ vā karontī’ti.",
  "an5.178:4.9": "Api ca <span class=\"var\" title=\"khvāssa (bj, pts1)\" id=\"note437\">khvassa</span> <span class=\"var\" title=\"tatheva pāpakaṃ kammaṃ pavedayanti (bj) | tadeva pāpakammaṃ pavedeti (s1-3, km)\" id=\"note438\">tatheva pāpakammaṃ pavedenti</span>:",
  "an5.178:4.10": "‘ayaṃ puriso itthiṃ vā purisaṃ vā jīvitā <span class=\"var\" title=\"voropetīti (s1-3, km)\" id=\"note439\">voropesīti</span>.",
  "an5.178:4.11": "Tamenaṃ rājāno gahetvā pāṇātipātahetu hananti vā bandhanti vā pabbājenti vā yathāpaccayaṃ vā karonti.",
  "an5.178:4.12": "Api nu tumhehi evarūpaṃ diṭṭhaṃ vā sutaṃ vā’”ti?",
  "an5.178:4.13": "“Diṭṭhañca no, bhante, sutañca <span class=\"var\" title=\"sūyissati (bj, pts1)\" id=\"note440\">suyyissati</span> cā”ti.",
  "an5.178:5.1": "“Taṃ kiṃ maññatha, bhikkhave, api nu tumhehi diṭṭhaṃ vā sutaṃ vā:",
  "an5.178:5.2": "‘ayaṃ puriso adinnādānaṃ pahāya adinnādānā paṭiviratoti.",
  "an5.178:5.3": "Tamenaṃ rājāno gahetvā adinnādānā veramaṇihetu hananti vā bandhanti vā pabbājenti vā yathāpaccayaṃ vā karontī’”ti?",
  "an5.178:5.4": "“No hetaṃ bhante”.",
  "an5.178:5.5": "“Sādhu, bhikkhave.",
  "an5.178:5.6": "Mayāpi kho etaṃ, bhikkhave, neva diṭṭhaṃ na sutaṃ:",
  "an5.178:5.7": "‘ayaṃ puriso adinnādānaṃ pahāya adinnādānā paṭiviratoti.",
  "an5.178:5.8": "Tamenaṃ rājāno gahetvā adinnādānā veramaṇihetu hananti vā bandhanti vā pabbājenti vā yathāpaccayaṃ vā karontī’ti.",
  "an5.178:5.9": "Api ca khvassa tatheva pāpakammaṃ pavedenti:",
  "an5.178:5.10": "‘ayaṃ puriso gāmā vā araññā vā adinnaṃ theyyasaṅkhātaṃ <span class=\"var\" title=\"ādiyati (s1-3, km)\" id=\"note441\">ādiyīti</span>.",
  "an5.178:5.11": "Tamenaṃ rājāno gahetvā adinnādānahetu hananti vā bandhanti vā pabbājenti vā yathāpaccayaṃ vā karonti.",
  "an5.178:5.12": "Api nu tumhehi evarūpaṃ diṭṭhaṃ vā sutaṃ vā’”ti?",
  "an5.178:5.13": "“Diṭṭhañca no, bhante, sutañca suyyissati cā”ti.",
  "an5.178:6.1": "“Taṃ kiṃ maññatha, bhikkhave, api nu tumhehi diṭṭhaṃ vā sutaṃ vā:",
  "an5.178:6.2": "‘ayaṃ puriso kāmesumicchācāraṃ pahāya kāmesumicchācārā paṭiviratoti.",
  "an5.178:6.3": "Tamenaṃ rājāno gahetvā kāmesumicchācārā veramaṇihetu hananti vā bandhanti vā pabbājenti vā yathāpaccayaṃ vā karontī’”ti?",
  "an5.178:6.4": "“No hetaṃ, bhante”.",
  "an5.178:6.5": "“Sādhu, bhikkhave.",
  "an5.178:6.6": "Mayāpi kho etaṃ, bhikkhave, neva diṭṭhaṃ na sutaṃ:",
  "an5.178:6.7": "‘ayaṃ puriso kāmesumicchācāraṃ pahāya kāmesumicchācārā paṭiviratoti.",
  "an5.178:6.8": "Tamenaṃ rājāno gahetvā kāmesumicchācārā veramaṇihetu hananti vā bandhanti vā pabbājenti vā yathāpaccayaṃ vā karontī’ti.",
  "an5.178:6.9": "Api ca khvassa tatheva pāpakammaṃ pavedenti:",
  "an5.178:6.10": "‘ayaṃ puriso paritthīsu parakumārīsu cārittaṃ <span class=\"var\" title=\"āpajjati (s1-3, km)\" id=\"note442\">āpajjīti</span>.",
  "an5.178:6.11": "Tamenaṃ rājāno gahetvā kāmesumicchācārahetu hananti vā bandhanti vā pabbājenti vā yathāpaccayaṃ vā karonti.",
  "an5.178:6.12": "Api nu tumhehi evarūpaṃ diṭṭhaṃ vā sutaṃ vā’”ti?",
  "an5.178:6.13": "“Diṭṭhañca no, bhante, sutañca suyyissati cā”ti.",
  "an5.178:7.1": "“Taṃ kiṃ maññatha, bhikkhave, api nu tumhehi diṭṭhaṃ vā sutaṃ vā:",
  "an5.178:7.2": "‘ayaṃ puriso musāvādaṃ pahāya musāvādā paṭiviratoti.",
  "an5.178:7.3": "Tamenaṃ rājāno gahetvā musāvādā veramaṇihetu hananti vā bandhanti vā pabbājenti vā yathāpaccayaṃ vā karontī’”ti?",
  "an5.178:7.4": "“No hetaṃ, bhante”.",
  "an5.178:7.5": "“Sādhu, bhikkhave.",
  "an5.178:7.6": "Mayāpi kho etaṃ, bhikkhave, neva diṭṭhaṃ na sutaṃ:",
  "an5.178:7.7": "‘ayaṃ puriso musāvādaṃ pahāya musāvādā paṭiviratoti.",
  "an5.178:7.8": "Tamenaṃ rājāno gahetvā musāvādā veramaṇihetu hananti vā bandhanti vā pabbājenti vā yathāpaccayaṃ vā karontī’ti.",
  "an5.178:7.9": "Api ca khvassa tatheva pāpakammaṃ pavedenti:",
  "an5.178:7.10": "‘ayaṃ puriso gahapatissa vā gahapatiputtassa vā musāvādena atthaṃ <span class=\"var\" title=\"bhañjatīti (bj) | bhañjati (s1-3, km) | bhañjīti (pts1)\" id=\"note443\">pabhañjīti</span>.",
  "an5.178:7.11": "Tamenaṃ rājāno gahetvā musāvādahetu hananti vā bandhanti vā pabbājenti vā yathāpaccayaṃ vā karonti.",
  "an5.178:7.12": "Api nu tumhehi evarūpaṃ diṭṭhaṃ vā sutaṃ vā’”ti?",
  "an5.178:7.13": "“Diṭṭhañca no, bhante, sutañca suyyissati cā”ti.",
  "an5.178:8.1": "“Taṃ kiṃ maññatha, bhikkhave, api nu tumhehi diṭṭhaṃ vā sutaṃ vā:",
  "an5.178:8.2": "‘ayaṃ puriso surāmerayamajjapamādaṭṭhānaṃ pahāya surāmerayamajjapamādaṭṭhānā paṭiviratoti.",
  "an5.178:8.3": "Tamenaṃ rājāno gahetvā surāmerayamajjapamādaṭṭhānā veramaṇihetu hananti vā bandhanti vā pabbājenti vā yathāpaccayaṃ vā karontī’”ti?",
  "an5.178:8.4": "“No hetaṃ, bhante”.",
  "an5.178:8.5": "“Sādhu, bhikkhave.",
  "an5.178:8.6": "Mayāpi kho etaṃ, bhikkhave, neva diṭṭhaṃ na sutaṃ:",
  "an5.178:8.7": "‘ayaṃ puriso surāmerayamajjapamādaṭṭhānaṃ pahāya surāmerayamajjapamādaṭṭhānā paṭiviratoti.",
  "an5.178:8.8": "Tamenaṃ rājāno gahetvā surāmerayamajjapamādaṭṭhānā veramaṇihetu hananti vā bandhanti vā pabbājenti vā yathāpaccayaṃ vā karontī’ti.",
  "an5.178:8.9": "Api ca khvassa tatheva pāpakammaṃ pavedenti:",
  "an5.178:8.10": "‘ayaṃ puriso surāmerayamajjapamādaṭṭhānaṃ anuyutto itthiṃ vā purisaṃ vā jīvitā <span class=\"var\" title=\"voropeti (s1-3)\" id=\"note444\">voropesi</span>;",
  "an5.178:8.11": "ayaṃ puriso surāmerayamajjapamādaṭṭhānaṃ anuyutto gāmā vā araññā vā adinnaṃ theyyasaṅkhātaṃ <span class=\"var\" title=\"ādiyī (bj) | ādiyati (s1-3)\" id=\"note445\">ādiyi</span>;",
  "an5.178:8.12": "ayaṃ puriso surāmerayamajjapamādaṭṭhānaṃ anuyutto paritthīsu parakumārīsu cārittaṃ <span class=\"var\" title=\"āpajjati (si, s1-3)\" id=\"note446\">āpajji</span>;",
  "an5.178:8.13": "ayaṃ puriso surāmerayamajjapamādaṭṭhānaṃ anuyutto gahapatissa vā gahapatiputtassa vā musāvādena atthaṃ pabhañjīti.",
  "an5.178:8.14": "Tamenaṃ rājāno gahetvā surāmerayamajjapamādaṭṭhānahetu hananti vā bandhanti vā pabbājenti vā yathāpaccayaṃ vā karonti.",
  "an5.178:8.15": "Api nu tumhehi evarūpaṃ diṭṭhaṃ vā sutaṃ vā’”ti?",
  "an5.178:8.16": "“Diṭṭhañca no, bhante, sutañca suyyissati cā”ti.",
  "an5.178:9.1": "Aṭṭhamaṃ."
}