{
  "_markup_path": "markup/an/an05/an5.212.html",
  "_alt_strings": [
    "en/sujato/an/an05/an5.212.json"
  ],
  "an5.212:1.1": "Aṅguttara Nikāya 5",
  "an5.212:2.1": "22. Akkosakavagga",
  "an5.212:3.1": "212. Bhaṇḍanakārakasutta",
  "an5.212:4.1": "“Yo so, bhikkhave, bhikkhu bhaṇḍanakārako kalahakārako vivādakārako bhassakārako saṃghe adhikaraṇakārako, tassa pañca ādīnavā pāṭikaṅkhā.",
  "an5.212:4.2": "Katame pañca?",
  "an5.212:4.3": "Anadhigataṃ nādhigacchati, <span class=\"var\" title=\"adhigataṃ (sabbattha)\" id=\"note534\">adhigatā</span> parihāyati, pāpako kittisaddo abbhuggacchati, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati.",
  "an5.212:4.4": "Yo so, bhikkhave, bhikkhu bhaṇḍanakārako kalahakārako vivādakārako bhassakārako saṃghe adhikaraṇakārako, tassa ime pañca ādīnavā pāṭikaṅkhā”ti.",
  "an5.212:5.1": "Dutiyaṃ."
}