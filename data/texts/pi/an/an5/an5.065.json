{
  "_markup_path": "markup/an/an05/an5.065.html",
  "_alt_strings": [
    "en/sujato/an/an05/an5.065.json"
  ],
  "an5.65:1.1": "Aṅguttara Nikāya 5",
  "an5.65:2.1": "7. Saññāvagga",
  "an5.65:3.1": "<span class=\"var\" id=\"note198\" title=\"alaṃsākacchasuttaṃ (bj)\">65. Sākacchasutta</span>",
  "an5.65:4.1": "<span class=\"cross\" title=\"^an5.164#1 [164. Sājīvasutta]\" id=\"note199\">*</span> “Pañcahi, bhikkhave, dhammehi samannāgato bhikkhu alaṃsākaccho sabrahmacārīnaṃ.",
  "an5.65:4.2": "Katamehi pañcahi?",
  "an5.65:4.3": "Idha, bhikkhave, bhikkhu attanā ca sīlasampanno hoti, sīlasampadāya kathāya ca āgataṃ pañhaṃ byākattā hoti;",
  "an5.65:4.4": "attanā ca samādhisampanno hoti, samādhisampadāya kathāya ca āgataṃ pañhaṃ byākattā hoti;",
  "an5.65:4.5": "attanā ca paññāsampanno hoti, paññāsampadāya kathāya ca āgataṃ pañhaṃ byākattā hoti;",
  "an5.65:4.6": "attanā ca vimuttisampanno hoti, vimuttisampadāya kathāya ca āgataṃ pañhaṃ byākattā hoti;",
  "an5.65:4.7": "attanā ca vimuttiñāṇadassanasampanno hoti, vimuttiñāṇadassanasampadāya kathāya ca āgataṃ pañhaṃ byākattā hoti.",
  "an5.65:4.8": "Imehi kho, bhikkhave, pañcahi dhammehi samannāgato bhikkhu alaṃsākaccho sabrahmacārīnan”ti.",
  "an5.65:5.1": "Pañcamaṃ."
}