{
  "_markup_path": "markup/an/an05/an5.084.html",
  "_alt_strings": [
    "en/sujato/an/an05/an5.084.json"
  ],
  "an5.84:1.1": "Aṅguttara Nikāya 5",
  "an5.84:2.1": "9. Theravagga",
  "an5.84:3.1": "84. Assaddhasutta",
  "an5.84:4.1": "“Pañcahi, bhikkhave, dhammehi samannāgato thero bhikkhu sabrahmacārīnaṃ appiyo ca hoti, amanāpo ca agaru ca abhāvanīyo ca.",
  "an5.84:4.2": "Katamehi pañcahi?",
  "an5.84:4.3": "Assaddho hoti, ahiriko hoti, anottappī hoti, kusīto hoti, duppañño hoti—",
  "an5.84:4.4": "imehi kho, bhikkhave, pañcahi dhammehi samannāgato thero bhikkhu sabrahmacārīnaṃ appiyo ca hoti amanāpo ca agaru ca abhāvanīyo ca.",
  "an5.84:5.1": "Pañcahi, bhikkhave, dhammehi samannāgato thero bhikkhu sabrahmacārīnaṃ piyo ca hoti manāpo ca garu ca bhāvanīyo ca.",
  "an5.84:5.2": "Katamehi pañcahi?",
  "an5.84:5.3": "Saddho hoti, hirīmā hoti, ottappī hoti, āraddhavīriyo hoti, paññavā hoti—",
  "an5.84:5.4": "imehi kho, bhikkhave, pañcahi dhammehi samannāgato thero bhikkhu sabrahmacārīnaṃ piyo ca hoti manāpo ca garu ca bhāvanīyo cā”ti.",
  "an5.84:6.1": "Catutthaṃ."
}