{
  "_markup_path": "markup/an/an05/an5.006.html",
  "_alt_strings": [
    "en/sujato/an/an05/an5.006.json"
  ],
  "an5.6:1.1": "Aṅguttara Nikāya 5",
  "an5.6:2.1": "1. Sekhabalavagga",
  "an5.6:3.1": "<span class=\"var\" id=\"note11\" title=\"akusalasamāpattisuttaṃ (bj)\">6. Samāpattisutta</span>",
  "an5.6:4.1": "“Na tāva, bhikkhave, akusalassa samāpatti hoti yāva saddhā paccupaṭṭhitā hoti kusalesu dhammesu.",
  "an5.6:4.2": "Yato ca kho, bhikkhave, saddhā antarahitā hoti, assaddhiyaṃ <span class=\"var\" title=\"pariyuddhāya (s1-3)\" id=\"note12\">pariyuṭṭhāya</span> tiṭṭhati;",
  "an5.6:4.3": "atha akusalassa samāpatti hoti.",
  "an5.6:5.1": "Na tāva, bhikkhave, akusalassa samāpatti hoti yāva hirī paccupaṭṭhitā hoti kusalesu dhammesu.",
  "an5.6:5.2": "Yato ca kho, bhikkhave, hirī antarahitā hoti, ahirikaṃ pariyuṭṭhāya tiṭṭhati;",
  "an5.6:5.3": "atha akusalassa samāpatti hoti.",
  "an5.6:6.1": "Na tāva, bhikkhave, akusalassa samāpatti hoti yāva ottappaṃ paccupaṭṭhitaṃ hoti kusalesu dhammesu.",
  "an5.6:6.2": "Yato ca kho, bhikkhave, ottappaṃ antarahitaṃ hoti, anottappaṃ pariyuṭṭhāya tiṭṭhati;",
  "an5.6:6.3": "atha akusalassa samāpatti hoti.",
  "an5.6:7.1": "Na tāva, bhikkhave, akusalassa samāpatti hoti yāva vīriyaṃ paccupaṭṭhitaṃ hoti kusalesu dhammesu.",
  "an5.6:7.2": "Yato ca kho, bhikkhave, vīriyaṃ antarahitaṃ hoti, kosajjaṃ pariyuṭṭhāya tiṭṭhati;",
  "an5.6:7.3": "atha akusalassa samāpatti hoti.",
  "an5.6:8.1": "Na tāva, bhikkhave, akusalassa samāpatti hoti yāva paññā paccupaṭṭhitā hoti kusalesu dhammesu.",
  "an5.6:8.2": "Yato ca kho, bhikkhave, paññā antarahitā hoti, <span class=\"var\" title=\"duppaññaṃ (mr)\" id=\"note13\">duppaññā</span> pariyuṭṭhāya tiṭṭhati;",
  "an5.6:8.3": "atha akusalassa samāpatti hotī”ti.",
  "an5.6:9.1": "Chaṭṭhaṃ."
}