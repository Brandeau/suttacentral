{
  "_markup_path": "markup/an/an05/an5.100.html",
  "_alt_strings": [
    "en/sujato/an/an05/an5.100.json"
  ],
  "an5.100:1.1": "Aṅguttara Nikāya 5",
  "an5.100:2.1": "10. Kakudhavagga",
  "an5.100:3.1": "100. Kakudhatherasutta",
  "an5.100:4.1": "<span class=\"evam\">Evaṃ me sutaṃ—​</span>",
  "an5.100:4.2": "ekaṃ samayaṃ bhagavā kosambiyaṃ viharati ghositārāme<span class=\"cross\" title=\"^pi-tv-kd17#11 [Paṭhamabhāṇavāra/ Devadattavatthu]\" id=\"note265\">*</span>.",
  "an5.100:4.3": "Tena kho pana samayena kakudho nāma <span class=\"var\" title=\"koḷiyaputto (bj, s1-3, mr)\" id=\"note266\">koliyaputto</span> āyasmato mahāmoggallānassa upaṭṭhāko adhunākālaṅkato aññataraṃ manomayaṃ kāyaṃ upapanno.",
  "an5.100:4.4": "Tassa evarūpo attabhāvapaṭilābho hoti—",
  "an5.100:4.5": "seyyathāpi nāma dve vā tīṇi vā <span class=\"var\" title=\"māgadhikāni (bj, pts1, mr)\" id=\"note267\">māgadhakāni</span> gāmakkhettāni.",
  "an5.100:4.6": "So tena attabhāvapaṭilābhena <span class=\"var\" title=\"nevattānaṃ (bj)\" id=\"note268\">neva attānaṃ</span> no paraṃ byābādheti.",
  "an5.100:5.1": "Atha kho kakudho devaputto yenāyasmā mahāmoggallāno tenupasaṅkami;",
  "an5.100:5.2": "upasaṅkamitvā āyasmantaṃ mahāmoggallānaṃ abhivādetvā ekamantaṃ aṭṭhāsi.",
  "an5.100:5.3": "Ekamantaṃ ṭhito kho kakudho devaputto āyasmantaṃ mahāmoggallānaṃ etadavoca:",
  "an5.100:5.4": "“devadattassa, bhante, evarūpaṃ icchāgataṃ uppajji:",
  "an5.100:5.5": "‘ahaṃ bhikkhusaṅghaṃ pariharissāmī’ti.",
  "an5.100:5.6": "Sahacittuppādā ca, bhante, devadatto tassā iddhiyā parihīno”ti.",
  "an5.100:5.7": "Idamavoca kakudho devaputto.",
  "an5.100:5.8": "Idaṃ vatvā āyasmantaṃ mahāmoggallānaṃ abhivādetvā padakkhiṇaṃ katvā tatthevantaradhāyi.",
  "an5.100:6.1": "Atha kho āyasmā mahāmoggallāno yena bhagavā tenupasaṅkami;",
  "an5.100:6.2": "upasaṅkamitvā bhagavantaṃ abhivādetvā ekamantaṃ nisīdi.",
  "an5.100:6.3": "Ekamantaṃ nisinno kho āyasmā mahāmoggallāno bhagavantaṃ etadavoca:",
  "an5.100:7.1": "“Kakudho nāma, bhante, koliyaputto mamaṃ upaṭṭhāko adhunākālaṅkato aññataraṃ manomayaṃ kāyaṃ upapanno hoti.",
  "an5.100:7.2": "Tassa evarūpo attabhāvapaṭilābho—",
  "an5.100:7.3": "seyyathāpi nāma dve vā tīṇi vā māgadhakāni gāmakkhettāni.",
  "an5.100:7.4": "So tena attabhāvapaṭilābhena neva attānaṃ no paraṃ byābādheti.",
  "an5.100:7.5": "Atha kho, bhante, kakudho devaputto yenāhaṃ tenupasaṅkami;",
  "an5.100:7.6": "upasaṅkamitvā maṃ abhivādetvā ekamantaṃ aṭṭhāsi.",
  "an5.100:7.7": "Ekamantaṃ ṭhito kho, bhante, kakudho devaputto maṃ etadavoca:",
  "an5.100:7.8": "‘devadattassa, bhante, evarūpaṃ icchāgataṃ uppajji—",
  "an5.100:7.9": "ahaṃ bhikkhusaṅghaṃ pariharissāmīti.",
  "an5.100:7.10": "Sahacittuppādā ca, bhante, devadatto tassā iddhiyā parihīno’ti.",
  "an5.100:7.11": "Idamavoca, bhante, kakudho devaputto.",
  "an5.100:7.12": "Idaṃ vatvā maṃ abhivādetvā padakkhiṇaṃ katvā tatthevantaradhāyī”ti.",
  "an5.100:8.1": "“Kiṃ pana te, moggallāna, kakudho devaputto cetasā ceto paricca vidito:",
  "an5.100:8.2": "‘yaṃ kiñci kakudho devaputto bhāsati sabbaṃ taṃ tatheva hoti, no aññathā’”ti?",
  "an5.100:8.3": "“Cetasā ceto paricca vidito me, bhante, kakudho devaputto:",
  "an5.100:8.4": "‘yaṃ kiñci kakudho devaputto bhāsati sabbaṃ taṃ tatheva hoti, no aññathā’”ti.",
  "an5.100:8.5": "“Rakkhassetaṃ, moggallāna, vācaṃ<span class=\"var\" title=\" etthantare pāṭho sī , syā1-3, kaṃ, pā1 potthakesu natthi; 4V:1502 pana sabbatthapi\" id=\"note269\">.",
  "an5.100:8.6": "Rakkhassetaṃ, moggallāna, vācaṃ</span>.",
  "an5.100:8.7": "Idāni so moghapuriso attanāva attānaṃ pātukarissati.",
  "an5.100:9.1": "<span class=\"cross\" title=\"^pi-tv-kd17#16 [Paṭhamabhāṇavāra/ Pañcasatthukathā] | ^pi-tv-kd17#53 [Paṭhamabhāṇavāra/ Lohituppādakakamma]\" id=\"note271\">*</span> <a class=\"sc\" id=\"6\"></a><a class=\"pts\" id=\"pts3.124\"></a>Pañcime, moggallāna, satthāro santo saṃvijjamānā lokasmiṃ.",
  "an5.100:9.2": "Katame pañca?",
  "an5.100:9.3": "Idha, moggallāna, ekacco satthā aparisuddhasīlo samāno ‘parisuddhasīlomhī’ti paṭijānāti ‘parisuddhaṃ me sīlaṃ pariyodātaṃ asaṃkiliṭṭhan’ti.",
  "an5.100:9.4": "Tamenaṃ sāvakā evaṃ jānanti:",
  "an5.100:9.5": "‘ayaṃ kho bhavaṃ satthā aparisuddhasīlo samāno parisuddhasīlomhī’ti paṭijānāti ‘parisuddhaṃ me sīlaṃ pariyodātaṃ asaṃkiliṭṭhan’ti.",
  "an5.100:9.6": "Mayañceva kho pana gihīnaṃ āroceyyāma, nāssassa manāpaṃ.",
  "an5.100:9.7": "Yaṃ kho panassa amanāpaṃ, <span class=\"var\" title=\"kathannu (bj) | kathaṃ nu (s1-3, km, pts1, mr) | kathaṃ taṃ (katthaci)\" id=\"note272\">kathaṃ naṃ</span> mayaṃ tena samudācareyyāma:",
  "an5.100:9.8": "‘sammannati kho pana cīvarapiṇḍapātasenāsanagilānappaccayabhesajjaparikkhārena;",
  "an5.100:9.9": "yaṃ tumo karissati tumova tena paññāyissatī’ti.",
  "an5.100:9.10": "Evarūpaṃ kho, moggallāna, satthāraṃ sāvakā sīlato rakkhanti;",
  "an5.100:9.11": "evarūpo ca pana satthā sāvakehi sīlato rakkhaṃ <span class=\"var\" title=\"paccāsiṃsati (bj, s1-3, km, pts1)\" id=\"note273\">paccāsīsati</span>.",
  "an5.100:9.12": "<span class=\"brnum\">(1)</span>",
  "an5.100:10.1": "Puna caparaṃ, moggallāna, idhekacco satthā aparisuddhājīvo samāno ‘parisuddhājīvomhī’ti paṭijānāti ‘parisuddho me ājīvo pariyodāto asaṅkiliṭṭho’ti.",
  "an5.100:10.2": "Tamenaṃ sāvakā evaṃ jānanti:",
  "an5.100:10.3": "‘ayaṃ kho bhavaṃ satthā aparisuddhājīvo samāno parisuddhājīvomhī’ti paṭijānāti ‘parisuddho me ājīvo pariyodāto asaṅkiliṭṭho’ti.",
  "an5.100:10.4": "Mayañceva kho pana gihīnaṃ āroceyyāma, nāssassa manāpaṃ.",
  "an5.100:10.5": "Yaṃ kho panassa amanāpaṃ, kathaṃ naṃ mayaṃ tena samudācareyyāma:",
  "an5.100:10.6": "‘sammannati kho pana cīvarapiṇḍapātasenāsanagilānappaccayabhesajjaparikkhārena;",
  "an5.100:10.7": "yaṃ tumo karissati tumova tena paññāyissatī’ti.",
  "an5.100:10.8": "Evarūpaṃ kho, moggallāna, satthāraṃ sāvakā ājīvato rakkhanti;",
  "an5.100:10.9": "evarūpo ca pana satthā sāvakehi ājīvato rakkhaṃ paccāsīsati.",
  "an5.100:10.10": "<span class=\"brnum\">(2)</span>",
  "an5.100:11.1": "Puna caparaṃ, moggallāna, idhekacco satthā aparisuddhadhammadesano samāno ‘parisuddhadhammadesanomhī’ti paṭijānāti ‘parisuddhā me dhammadesanā pariyodātā asaṅkiliṭṭhā’ti.",
  "an5.100:11.2": "Tamenaṃ sāvakā evaṃ jānanti:",
  "an5.100:11.3": "‘ayaṃ kho bhavaṃ satthā aparisuddhadhammadesano samāno parisuddhadhammadesanomhī’ti paṭijānāti ‘parisuddhā me dhammadesanā pariyodātā asaṅkiliṭṭhā’ti.",
  "an5.100:11.4": "Mayañceva kho pana gihīnaṃ āroceyyāma, nāssassa manāpaṃ.",
  "an5.100:11.5": "Yaṃ kho panassa amanāpaṃ, kathaṃ naṃ mayaṃ tena samudācareyyāma:",
  "an5.100:11.6": "‘sammannati kho pana cīvarapiṇḍapātasenāsanagilānappaccayabhesajjaparikkhārena;",
  "an5.100:11.7": "yaṃ tumo karissati tumova tena paññāyissatī’ti.",
  "an5.100:11.8": "Evarūpaṃ kho, moggallāna, satthāraṃ sāvakā dhammadesanato rakkhanti;",
  "an5.100:11.9": "evarūpo ca pana satthā sāvakehi dhammadesanato rakkhaṃ paccāsīsati.",
  "an5.100:11.10": "<span class=\"brnum\">(3)</span>",
  "an5.100:12.1": "Puna caparaṃ, moggallāna, idhekacco satthā aparisuddhaveyyākaraṇo samāno ‘parisuddhaveyyākaraṇomhī’ti paṭijānāti ‘parisuddhaṃ me veyyākaraṇaṃ pariyodātaṃ asaṅkiliṭṭhan’ti.",
  "an5.100:12.2": "Tamenaṃ sāvakā evaṃ jānanti:",
  "an5.100:12.3": "‘ayaṃ kho bhavaṃ satthā aparisuddhaveyyākaraṇo samāno parisuddhaveyyākaraṇomhī’ti paṭijānāti ‘parisuddhaṃ me veyyākaraṇaṃ pariyodātaṃ asaṅkiliṭṭhan’ti.",
  "an5.100:12.4": "Mayañceva kho pana gihīnaṃ āroceyyāma, nāssassa manāpaṃ.",
  "an5.100:12.5": "Yaṃ kho panassa amanāpaṃ, kathaṃ naṃ mayaṃ tena samudācareyyāma:",
  "an5.100:12.6": "‘sammannati kho pana cīvarapiṇḍapātasenāsanagilānappaccayabhesajjaparikkhārena;",
  "an5.100:12.7": "yaṃ tumo karissati tumova tena paññāyissatī’ti.",
  "an5.100:12.8": "Evarūpaṃ kho, moggallāna, satthāraṃ sāvakā veyyākaraṇato rakkhanti;",
  "an5.100:12.9": "evarūpo ca pana satthā sāvakehi veyyākaraṇato rakkhaṃ paccāsīsati.",
  "an5.100:12.10": "<span class=\"brnum\">(4)</span>",
  "an5.100:13.1": "Puna caparaṃ, moggallāna, idhekacco satthā aparisuddhañāṇadassano samāno ‘parisuddhañāṇadassanomhī’ti paṭijānāti ‘parisuddhaṃ me ñāṇadassanaṃ pariyodātaṃ asaṅkiliṭṭhan’ti.",
  "an5.100:13.2": "Tamenaṃ sāvakā evaṃ jānanti:",
  "an5.100:13.3": "‘ayaṃ kho bhavaṃ satthā aparisuddhañāṇadassano samāno parisuddhañāṇadassanomhī’ti paṭijānāti ‘parisuddhaṃ me ñāṇadassanaṃ pariyodātaṃ asaṅkiliṭṭhan’ti.",
  "an5.100:13.4": "Mayañceva kho pana gihīnaṃ āroceyyāma, nāssassa manāpaṃ.",
  "an5.100:13.5": "Yaṃ kho panassa amanāpaṃ, kathaṃ naṃ mayaṃ tena samudācareyyāma:",
  "an5.100:13.6": "‘sammannati kho pana cīvarapiṇḍapātasenāsanagilānappaccayabhesajjaparikkhārena;",
  "an5.100:13.7": "yaṃ tumo karissati tumova tena paññāyissatī’ti.",
  "an5.100:13.8": "Evarūpaṃ kho, moggallāna, satthāraṃ sāvakā ñāṇadassanato rakkhanti;",
  "an5.100:13.9": "evarūpo ca pana satthā sāvakehi ñāṇadassanato rakkhaṃ paccāsīsati.",
  "an5.100:13.10": "Ime kho, moggallāna, pañca satthāro santo saṃvijjamānā lokasmiṃ.",
  "an5.100:13.11": "<span class=\"brnum\">(5)</span>",
  "an5.100:14.1": "Ahaṃ kho pana, moggallāna, parisuddhasīlo samāno ‘parisuddhasīlomhī’ti paṭijānāmi ‘parisuddhaṃ me sīlaṃ pariyodātaṃ asaṅkiliṭṭhan’ti.",
  "an5.100:14.2": "Na ca maṃ sāvakā sīlato rakkhanti, na cāhaṃ sāvakehi sīlato rakkhaṃ paccāsīsāmi.",
  "an5.100:14.3": "Parisuddhājīvo samāno ‘parisuddhājīvomhī’ti paṭijānāmi ‘parisuddho me ājīvo pariyodāto asaṅkiliṭṭho’ti.",
  "an5.100:14.4": "Na ca maṃ sāvakā ājīvato rakkhanti, na cāhaṃ sāvakehi ājīvato rakkhaṃ paccāsīsāmi.",
  "an5.100:14.5": "Parisuddhadhammadesano samāno ‘parisuddhadhammadesanomhī’ti paṭijānāmi ‘parisuddhā me dhammadesanā pariyodātā asaṅkiliṭṭhā’ti.",
  "an5.100:14.6": "Na ca maṃ sāvakā dhammadesanato rakkhanti, na cāhaṃ sāvakehi dhammadesanato rakkhaṃ paccāsīsāmi.",
  "an5.100:14.7": "Parisuddhaveyyākaraṇo samāno ‘parisuddhaveyyākaraṇomhī’ti paṭijānāmi ‘parisuddhaṃ me veyyākaraṇaṃ pariyodātaṃ asaṅkiliṭṭhan’ti.",
  "an5.100:14.8": "Na ca maṃ sāvakā veyyākaraṇato rakkhanti, na cāhaṃ sāvakehi veyyākaraṇato rakkhaṃ paccāsīsāmi.",
  "an5.100:14.9": "Parisuddhañāṇadassano samāno ‘parisuddhañāṇadassanomhī’ti paṭijānāmi ‘parisuddhaṃ me ñāṇadassanaṃ pariyodātaṃ asaṅkiliṭṭhan’ti.",
  "an5.100:14.10": "Na ca maṃ sāvakā ñāṇadassanato rakkhanti, na cāhaṃ sāvakehi ñāṇadassanato rakkhaṃ paccāsīsāmī”ti.",
  "an5.100:15.1": "Dasamaṃ.",
  "an5.100:16.1": "Kakudhavaggo pañcamo.",
  "an5.100:17.1": "Dve sampadā byākaraṇaṃ,",
  "an5.100:17.2": "phāsu akuppapañcamaṃ;",
  "an5.100:17.3": "Sutaṃ kathā āraññako,",
  "an5.100:17.4": "sīho ca kakudho dasāti.",
  "an5.100:18.1": "Dutiyo paṇṇāsako samatto."
}