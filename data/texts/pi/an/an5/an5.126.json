{
  "_markup_path": "markup/an/an05/an5.126.html",
  "_alt_strings": [
    "en/sujato/an/an05/an5.126.json"
  ],
  "an5.126:1.1": "Aṅguttara Nikāya 5",
  "an5.126:2.1": "13. Gilānavagga",
  "an5.126:3.1": "126. Dutiyaanāyussāsutta",
  "an5.126:4.1": "“Pañcime, bhikkhave, dhammā anāyussā.",
  "an5.126:4.2": "Katame pañca?",
  "an5.126:4.3": "Asappāyakārī hoti, sappāye mattaṃ na jānāti, apariṇatabhojī ca hoti, dussīlo ca, pāpamitto ca.",
  "an5.126:4.4": "Ime kho, bhikkhave, pañca dhammā anāyussā.",
  "an5.126:5.1": "Pañcime, bhikkhave, dhammā āyussā.",
  "an5.126:5.2": "Katame pañca?",
  "an5.126:5.3": "Sappāyakārī hoti, sappāye mattaṃ jānāti, pariṇatabhojī ca hoti, sīlavā ca, kalyāṇamitto ca.",
  "an5.126:5.4": "Ime kho, bhikkhave, pañca dhammā āyussā”ti.",
  "an5.126:6.1": "Chaṭṭhaṃ."
}