{
  "_markup_path": "markup/an/an05/an5.198.html",
  "_alt_strings": [
    "en/sujato/an/an05/an5.198.json"
  ],
  "an5.198:1.1": "Aṅguttara Nikāya 5",
  "an5.198:2.1": "20. Brāhmaṇavagga",
  "an5.198:3.1": "<span class=\"var\" id=\"note503\" title=\"subhāsitavācāsuttaṃ (bj)\">198. Vācāsutta</span>",
  "an5.198:4.1": "“Pañcahi, bhikkhave, aṅgehi samannāgatā vācā subhāsitā hoti, no dubbhāsitā, anavajjā ca <span class=\"var\" title=\"ananuvajjā viññūnaṃ (s1-3, km)\" id=\"note504\">ananuvajjā ca viññūnaṃ</span>.",
  "an5.198:4.2": "Katamehi pañcahi?",
  "an5.198:4.3": "Kālena ca bhāsitā hoti, saccā ca bhāsitā hoti, saṇhā ca bhāsitā hoti, atthasaṃhitā ca bhāsitā hoti, mettacittena ca bhāsitā hoti.",
  "an5.198:4.4": "Imehi kho, bhikkhave, pañcahi aṅgehi samannāgatā vācā subhāsitā hoti, no dubbhāsitā, anavajjā ca ananuvajjā ca viññūnan”ti.",
  "an5.198:5.1": "Aṭṭhamaṃ."
}