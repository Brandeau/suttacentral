{
  "_markup_path": "markup/an/an05/an5.068.html",
  "_alt_strings": [
    "en/sujato/an/an05/an5.068.json"
  ],
  "an5.68:1.1": "Aṅguttara Nikāya 5",
  "an5.68:2.1": "7. Saññāvagga",
  "an5.68:3.1": "68. Dutiyaiddhipādasutta",
  "an5.68:4.1": "“Pubbevāhaṃ, bhikkhave, sambodhā anabhisambuddho bodhisattova samāno pañca dhamme bhāvesiṃ, pañca dhamme <span class=\"var\" title=\"bahulimakāsiṃ (s1-3, pts1, mr) | bahulamakāsiṃ (katthaci)\" id=\"note205\">bahulīkāsiṃ</span>.",
  "an5.68:4.2": "Katame pañca?",
  "an5.68:4.3": "Chandasamādhipadhānasaṅkhārasamannāgataṃ iddhipādaṃ bhāvesiṃ, vīriyasamādhi … cittasamādhi … vīmaṃsāsamādhipadhānasaṅkhārasamannāgataṃ iddhipādaṃ bhāvesiṃ, ussoḷhiññeva pañcamiṃ.",
  "an5.68:4.4": "So kho ahaṃ, bhikkhave, imesaṃ ussoḷhipañcamānaṃ dhammānaṃ bhāvitattā bahulīkatattā yassa yassa abhiññāsacchikaraṇīyassa dhammassa cittaṃ abhininnāmesiṃ abhiññāsacchikiriyāya, tatra tatreva sakkhibhabbataṃ pāpuṇiṃ sati sati āyatane.",
  "an5.68:5.1": "So sace ākaṅkhiṃ:",
  "an5.68:5.2": "‘anekavihitaṃ iddhividhaṃ paccanubhaveyyaṃ … pe … yāva brahmalokāpi kāyena vasaṃ vatteyyan’ti, tatra tatreva sakkhibhabbataṃ pāpuṇiṃ sati sati āyatane.",
  "an5.68:6.1": "So sace ākaṅkhiṃ … pe … ‘āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja vihareyyan’ti, tatra tatreva sakkhibhabbataṃ pāpuṇiṃ sati sati āyatane”ti.",
  "an5.68:7.1": "Aṭṭhamaṃ."
}