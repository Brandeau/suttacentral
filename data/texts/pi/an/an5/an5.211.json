{
  "_markup_path": "markup/an/an05/an5.211.html",
  "_alt_strings": [
    "en/sujato/an/an05/an5.211.json"
  ],
  "an5.211:1.1": "Aṅguttara Nikāya 5",
  "an5.211:2.1": "22. Akkosakavagga",
  "an5.211:3.1": "211. Akkosakasutta",
  "an5.211:4.1": "“Yo so, bhikkhave, bhikkhu akkosakaparibhāsako ariyūpavādī sabrahmacārīnaṃ, tassa pañca ādīnavā pāṭikaṅkhā.",
  "an5.211:4.2": "Katame pañca?",
  "an5.211:4.3": "Pārājiko vā hoti <span class=\"var\" title=\"chinnaparibandho (mr)\" id=\"note533\">chinnaparipantho</span>, aññataraṃ vā saṃkiliṭṭhaṃ āpattiṃ āpajjati, bāḷhaṃ vā rogātaṅkaṃ phusati, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati.",
  "an5.211:4.4": "Yo so, bhikkhave, bhikkhu akkosakaparibhāsako ariyūpavādī sabrahmacārīnaṃ, tassa ime pañca ādīnavā pāṭikaṅkhā”ti.",
  "an5.211:5.1": "Paṭhamaṃ."
}