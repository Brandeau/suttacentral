{
  "_markup_path": "markup/an/an05/an5.181.html",
  "_alt_strings": [
    "en/sujato/an/an05/an5.181.json"
  ],
  "an5.181:1.1": "Aṅguttara Nikāya 5",
  "an5.181:2.1": "<span class=\"var\" id=\"note461\" title=\"āraññakavaggo (bj)\">19. Araññavagga</span>",
  "an5.181:3.1": "<span class=\"var\" id=\"note462\" title=\"āraññakasuttaṃ (bj)\">181. Āraññikasutta</span>",
  "an5.181:4.1": "“Pañcime, bhikkhave, <span class=\"var\" title=\"āraññatā (bj) | āraññakā (s1-3, km, pts1)\" id=\"note463\">āraññikā</span>.",
  "an5.181:4.2": "Katame pañca?",
  "an5.181:4.3": "Mandattā momūhattā āraññiko hoti, pāpiccho icchāpakato āraññiko hoti, ummādā cittakkhepā āraññiko hoti, vaṇṇitaṃ buddhehi buddhasāvakehīti āraññiko hoti, appicchataṃyeva nissāya santuṭṭhiṃyeva nissāya sallekhaṃyeva nissāya pavivekaṃyeva nissāya <span class=\"var\" title=\"idamaṭṭhitaṃyeva (bj, pts1)\" id=\"note464\">idamatthitaṃyeva</span> nissāya āraññiko hoti.",
  "an5.181:4.4": "Ime kho, bhikkhave, pañca āraññikā.",
  "an5.181:4.5": "Imesaṃ kho, bhikkhave, pañcannaṃ āraññikānaṃ yvāyaṃ āraññiko appicchataṃyeva nissāya santuṭṭhiṃyeva nissāya sallekhaṃyeva nissāya pavivekaṃyeva nissāya idamatthitaṃyeva nissāya āraññiko hoti, ayaṃ imesaṃ pañcannaṃ āraññikānaṃ aggo ca seṭṭho ca <span class=\"var\" title=\"pāmokkho (^an4.95#1 [95. Chavālātasutta]; ^an10.91#1 [91. Kāmabhogīsutta])\" id=\"note465\">mokkho</span> ca uttamo ca pavaro ca.",
  "an5.181:5.1": "Seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā <span class=\"var\" title=\"sappimhā sappimaṇḍo (pts1, mr)\" id=\"note466\">sappimaṇḍo, sappimaṇḍo</span> tattha aggamakkhāyati;",
  "an5.181:5.2": "evamevaṃ kho, bhikkhave, imesaṃ pañcannaṃ āraññikānaṃ yvāyaṃ āraññiko appicchataṃyeva nissāya santuṭṭhiṃyeva nissāya sallekhaṃyeva nissāya pavivekaṃyeva nissāya idamatthitaṃyeva nissāya āraññiko hoti, ayaṃ imesaṃ pañcannaṃ āraññikānaṃ aggo ca seṭṭho ca mokkho ca uttamo ca pavaro cā”ti.",
  "an5.181:6.1": "Paṭhamaṃ."
}