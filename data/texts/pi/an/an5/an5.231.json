{
  "_markup_path": "markup/an/an05/an5.231.html",
  "_alt_strings": [
    "en/sujato/an/an05/an5.231.json"
  ],
  "an5.231:1.1": "Aṅguttara Nikāya 5",
  "an5.231:2.1": "24. Āvāsikavagga",
  "an5.231:3.1": "<span class=\"var\" id=\"note542\" title=\"abhāvanīyasuttaṃ (bj)\">231. Āvāsikasutta</span>",
  "an5.231:4.1": "“Pañcahi, bhikkhave, dhammehi samannāgato āvāsiko bhikkhu abhāvanīyo hoti.",
  "an5.231:4.2": "Katamehi pañcahi?",
  "an5.231:4.3": "Na ākappasampanno hoti na vattasampanno;",
  "an5.231:4.4": "na bahussuto hoti na sutadharo;",
  "an5.231:4.5": "na <span class=\"var\" title=\"sallekhitā (si)\" id=\"note543\">paṭisallekhitā</span> hoti na <span class=\"var\" title=\"paṭisallāṇārāmo (bj)\" id=\"note544\">paṭisallānārāmo</span>;",
  "an5.231:4.6": "na kalyāṇavāco hoti na kalyāṇavākkaraṇo;",
  "an5.231:4.7": "duppañño hoti jaḷo eḷamūgo.",
  "an5.231:4.8": "Imehi kho, bhikkhave, pañcahi dhammehi samannāgato āvāsiko bhikkhu abhāvanīyo hoti.",
  "an5.231:5.1": "Pañcahi, bhikkhave, dhammehi samannāgato āvāsiko bhikkhu bhāvanīyo hoti.",
  "an5.231:5.2": "Katamehi pañcahi?",
  "an5.231:5.3": "Ākappasampanno hoti vattasampanno;",
  "an5.231:5.4": "bahussuto hoti sutadharo;",
  "an5.231:5.5": "paṭisallekhitā hoti paṭisallānārāmo;",
  "an5.231:5.6": "kalyāṇavāco hoti kalyāṇavākkaraṇo;",
  "an5.231:5.7": "paññavā hoti ajaḷo aneḷamūgo.",
  "an5.231:5.8": "Imehi kho, bhikkhave, pañcahi dhammehi samannāgato āvāsiko bhikkhu bhāvanīyo hotī”ti.",
  "an5.231:6.1": "Paṭhamaṃ."
}