{
  "_markup_path": "markup/an/an05/an5.096.html",
  "_alt_strings": [
    "en/sujato/an/an05/an5.096.json"
  ],
  "an5.96:1.1": "Aṅguttara Nikāya 5",
  "an5.96:2.1": "10. Kakudhavagga",
  "an5.96:3.1": "<span class=\"var\" id=\"note257\" title=\"dutiyaakuppasuttaṃ (bj)\">96. Sutadharasutta</span>",
  "an5.96:4.1": "“Pañcahi, bhikkhave, dhammehi samannāgato bhikkhu ānāpānassatiṃ āsevanto nacirasseva akuppaṃ paṭivijjhati.",
  "an5.96:4.2": "Katamehi pañcahi?",
  "an5.96:4.3": "Idha, bhikkhave, bhikkhu appaṭṭho hoti appakicco subharo susantoso jīvitaparikkhāresu;",
  "an5.96:4.4": "appāhāro hoti anodarikattaṃ anuyutto;",
  "an5.96:4.5": "appamiddho hoti jāgariyaṃ anuyutto;",
  "an5.96:4.6": "bahussuto hoti sutadharo sutasannicayo, ye te dhammā ādikalyāṇā majjhekalyāṇā pariyosānakalyāṇā sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā;",
  "an5.96:4.7": "yathāvimuttaṃ cittaṃ paccavekkhati.",
  "an5.96:4.8": "Imehi kho, bhikkhave, pañcahi dhammehi samannāgato bhikkhu ānāpānassatiṃ āsevanto nacirasseva akuppaṃ paṭivijjhatī”ti.",
  "an5.96:5.1": "Chaṭṭhaṃ."
}