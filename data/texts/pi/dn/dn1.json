{
  "_markup_path": "markup/mn/mn1.html",
  "_alt_strings": [
    "en/sujato/mn/mn1.json"
  ],
  "dn1:1.1": "Majjhima Nikāya 1",
  "dn1:2.1": "Mūlapariyāyasutta",
  "dn1:3.1": "<span class=\"evam\">Evaṃ me sutaṃ—​</span>",
  "dn1:3.2": "ekaṃ samayaṃ bhagavā ukkaṭṭhāyaṃ viharati subhagavane sālarājamūle.",
  "dn1:3.3": "Tatra kho bhagavā bhikkhū āmantesi:",
  "dn1:3.4": "“bhikkhavo”ti.",
  "dn1:3.5": "“Bhadante”ti te bhikkhū bhagavato paccassosuṃ.",
  "dn1:3.6": "Bhagavā etadavoca: <a class=\"wp\" id=\"wp2\"></a>“",
  "dn1:3.7": "sabbadhammamūlapariyāyaṃ vo, bhikkhave, desessāmi.",
  "dn1:3.8": "Taṃ suṇātha, sādhukaṃ manasi karotha, bhāsissāmī”ti.",
  "dn1:3.9": "“Evaṃ, bhante”ti kho te bhikkhū bhagavato paccassosuṃ.",
  "dn1:3.10": "Bhagavā etadavoca:",
  "dn1:4.1": "“Idha, bhikkhave, assutavā puthujjano ariyānaṃ adassāvī ariyadhammassa akovido ariyadhamme avinīto, sappurisānaṃ adassāvī sappurisadhammassa akovido sappurisadhamme avinīto—",
  "dn1:4.2": "pathaviṃ pathavito sañjānāti;",
  "dn1:4.3": "pathaviṃ pathavito saññatvā pathaviṃ maññati, pathaviyā maññati, pathavito maññati, pathaviṃ meti maññati, pathaviṃ abhinandati.",
  "dn1:4.4": "Taṃ kissa hetu?",
  "dn1:4.5": "‘Apariññātaṃ tassā’ti vadāmi. <span class=\"brnum\">(1)</span>",
  "dn1:5.1": "Āpaṃ āpato sañjānāti;",
  "dn1:5.2": "āpaṃ āpato saññatvā āpaṃ maññati, āpasmiṃ maññati, āpato maññati, āpaṃ meti maññati, āpaṃ abhinandati.",
  "dn1:5.3": "Taṃ kissa hetu?",
  "dn1:5.4": "‘Apariññātaṃ tassā’ti vadāmi. <span class=\"brnum\">(2)</span>",
  "dn1:6.1": "Tejaṃ tejato sañjānāti;",
  "dn1:6.2": "tejaṃ tejato saññatvā tejaṃ maññati, tejasmiṃ maññati, tejato maññati, tejaṃ meti maññati, tejaṃ abhinandati.",
  "dn1:6.3": "Taṃ kissa hetu?",
  "dn1:6.4": "‘Apariññātaṃ tassā’ti vadāmi. <span class=\"brnum\">(3)</span>",
  "dn1:7.1": "Vāyaṃ vāyato sañjānāti;",
  "dn1:7.2": "vāyaṃ vāyato saññatvā vāyaṃ maññati, vāyasmiṃ maññati, vāyato maññati, vāyaṃ meti maññati, vāyaṃ abhinandati.",
  "dn1:7.3": "Taṃ kissa hetu?",
  "dn1:7.4": "‘Apariññātaṃ tassā’ti vadāmi. <span class=\"brnum\">(4)</span>",
  "dn1:8.1": "Bhūte bhūtato sañjānāti;",
  "dn1:8.2": "bhūte bhūtato saññatvā bhūte maññati, bhūtesu maññati, bhūtato maññati, bhūte meti maññati, bhūte abhinandati.",
  "dn1:8.3": "Taṃ kissa hetu?",
  "dn1:8.4": "‘Apariññātaṃ tassā’ti vadāmi. <span class=\"brnum\">(5)</span>",
  "dn1:9.1": "Deve devato sañjānāti;",
  "dn1:9.2": "deve devato saññatvā deve maññati, devesu maññati, devato maññati, deve meti maññati, deve abhinandati.",
  "dn1:9.3": "Taṃ kissa hetu?",
  "dn1:9.4": "‘Apariññātaṃ tassā’ti vadāmi. <span class=\"brnum\">(6)</span>",
  "dn1:10.1": "Pajāpatiṃ pajāpatito sañjānāti;",
  "dn1:10.2": "pajāpatiṃ pajāpatito saññatvā pajāpatiṃ maññati, pajāpatismiṃ maññati, pajāpatito maññati, pajāpatiṃ meti maññati, pajāpatiṃ abhinandati.",
  "dn1:10.3": "Taṃ kissa hetu?",
  "dn1:10.4": "‘Apariññātaṃ tassā’ti vadāmi. <span class=\"brnum\">(7)</span>",
  "dn1:11.1": "Brahmaṃ brahmato sañjānāti;",
  "dn1:11.2": "brahmaṃ brahmato saññatvā brahmaṃ maññati, brahmasmiṃ maññati, brahmato maññati, brahmaṃ meti maññati, brahmaṃ abhinandati.",
  "dn1:11.3": "Taṃ kissa hetu?",
  "dn1:11.4": "‘Apariññātaṃ tassā’ti vadāmi. <span class=\"brnum\">(8)</span>",
  "dn1:12.1": "Ābhassare ābhassarato sañjānāti;",
  "dn1:12.2": "ābhassare ābhassarato saññatvā ābhassare maññati, ābhassaresu maññati, ābhassarato maññati, ābhassare meti maññati, ābhassare abhinandati.",
  "dn1:12.3": "Taṃ kissa hetu?",
  "dn1:12.4": "‘Apariññātaṃ tassā’ti vadāmi. <span class=\"brnum\">(9)</span>",
  "dn1:13.1": "Subhakiṇhe subhakiṇhato sañjānāti;",
  "dn1:13.2": "subhakiṇhe subhakiṇhato saññatvā subhakiṇhe maññati, subhakiṇhesu maññati, subhakiṇhato maññati, subhakiṇhe meti maññati, subhakiṇhe abhinandati.",
  "dn1:13.3": "Taṃ kissa hetu?",
  "dn1:13.4": "‘Apariññātaṃ tassā’ti vadāmi. <span class=\"brnum\">(10)</span>",
  "dn1:14.1": "Vehapphale vehapphalato sañjānāti;",
  "dn1:14.2": "vehapphale vehapphalato saññatvā vehapphale maññati, vehapphalesu maññati, vehapphalato maññati, vehapphale meti maññati, vehapphale abhinandati.",
  "dn1:14.3": "Taṃ kissa hetu?",
  "dn1:14.4": "‘Apariññātaṃ tassā’ti vadāmi. <span class=\"brnum\">(11)</span>",
  "dn1:15.1": "Abhibhuṃ abhibhuto sañjānāti;",
  "dn1:15.2": "abhibhuṃ abhibhuto saññatvā abhibhuṃ maññati, abhibhusmiṃ maññati, abhibhuto maññati, abhibhuṃ meti maññati, abhibhuṃ abhinandati.",
  "dn1:15.3": "Taṃ kissa hetu?",
  "dn1:15.4": "‘Apariññātaṃ tassā’ti vadāmi. <span class=\"brnum\">(12)</span>",
  "dn1:16.1": "Ākāsānañcāyatanaṃ ākāsānañcāyatanato sañjānāti;",
  "dn1:16.2": "ākāsānañcāyatanaṃ ākāsānañcāyatanato saññatvā ākāsānañcāyatanaṃ maññati, ākāsānañcāyatanasmiṃ maññati, ākāsānañcāyatanato maññati, ākāsānañcāyatanaṃ meti maññati, ākāsānañcāyatanaṃ abhinandati.",
  "dn1:16.3": "Taṃ kissa hetu?",
  "dn1:16.4": "‘Apariññātaṃ tassā’ti vadāmi. <span class=\"brnum\">(13)</span>",
  "dn1:17.1": "Viññāṇañcāyatanaṃ viññāṇañcāyatanato sañjānāti;",
  "dn1:17.2": "viññāṇañcāyatanaṃ viññāṇañcāyatanato saññatvā viññāṇañcāyatanaṃ maññati, viññāṇañcāyatanasmiṃ maññati, viññāṇañcāyatanato maññati, viññāṇañcāyatanaṃ meti maññati, viññāṇañcāyatanaṃ abhinandati.",
  "dn1:17.3": "Taṃ kissa hetu?",
  "dn1:17.4": "‘Apariññātaṃ tassā’ti vadāmi. <span class=\"brnum\">(14)</span>",
  "dn1:18.1": "Ākiñcaññāyatanaṃ ākiñcaññāyatanato sañjānāti;",
  "dn1:18.2": "ākiñcaññāyatanaṃ ākiñcaññāyatanato saññatvā ākiñcaññāyatanaṃ maññati, ākiñcaññāyatanasmiṃ maññati, ākiñcaññāyatanato maññati, ākiñcaññāyatanaṃ meti maññati, ākiñcaññāyatanaṃ abhinandati.",
  "dn1:18.3": "Taṃ kissa hetu?",
  "dn1:18.4": "‘Apariññātaṃ tassā’ti vadāmi. <span class=\"brnum\">(15)</span>",
  "dn1:19.1": "Nevasaññānāsaññāyatanaṃ nevasaññānāsaññāyatanato sañjānāti;",
  "dn1:19.2": "nevasaññānāsaññāyatanaṃ nevasaññānāsaññāyatanato saññatvā nevasaññānāsaññāyatanaṃ maññati, nevasaññānāsaññāyatanasmiṃ maññati, nevasaññānāsaññāyatanato maññati, nevasaññānāsaññāyatanaṃ meti maññati, nevasaññānāsaññāyatanaṃ abhinandati.",
  "dn1:19.3": "Taṃ kissa hetu?",
  "dn1:19.4": "‘Apariññātaṃ tassā’ti vadāmi. <span class=\"brnum\">(16)</span>",
  "dn1:20.1": "Diṭṭhaṃ diṭṭhato sañjānāti;",
  "dn1:20.2": "diṭṭhaṃ diṭṭhato saññatvā diṭṭhaṃ maññati, diṭṭhasmiṃ maññati, diṭṭhato maññati, diṭṭhaṃ meti maññati, diṭṭhaṃ abhinandati.",
  "dn1:20.3": "Taṃ kissa hetu?",
  "dn1:20.4": "‘Apariññātaṃ tassā’ti vadāmi. <span class=\"brnum\">(17)</span>",
  "dn1:21.1": "Sutaṃ sutato sañjānāti;",
  "dn1:21.2": "sutaṃ sutato saññatvā sutaṃ maññati, sutasmiṃ maññati, sutato maññati, sutaṃ meti maññati, sutaṃ abhinandati.",
  "dn1:21.3": "Taṃ kissa hetu?",
  "dn1:21.4": "‘Apariññātaṃ tassā’ti vadāmi. <span class=\"brnum\">(18)</span>",
  "dn1:22.1": "Mutaṃ mutato sañjānāti;",
  "dn1:22.2": "mutaṃ mutato saññatvā mutaṃ maññati, mutasmiṃ maññati, mutato maññati, mutaṃ meti maññati, mutaṃ abhinandati.",
  "dn1:22.3": "Taṃ kissa hetu?",
  "dn1:22.4": "‘Apariññātaṃ tassā’ti vadāmi. <span class=\"brnum\">(19)</span>",
  "dn1:23.1": "Viññātaṃ viññātato sañjānāti;",
  "dn1:23.2": "viññātaṃ viññātato saññatvā viññātaṃ maññati, viññātasmiṃ maññati, viññātato maññati, viññātaṃ meti maññati, viññātaṃ abhinandati.",
  "dn1:23.3": "Taṃ kissa hetu?",
  "dn1:23.4": "‘Apariññātaṃ tassā’ti vadāmi. <span class=\"brnum\">(20)</span>",
  "dn1:24.1": "Ekattaṃ ekattato sañjānāti;",
  "dn1:24.2": "ekattaṃ ekattato saññatvā ekattaṃ maññati, ekattasmiṃ maññati, ekattato maññati, ekattaṃ meti maññati, ekattaṃ abhinandati.",
  "dn1:24.3": "Taṃ kissa hetu?",
  "dn1:24.4": "‘Apariññātaṃ tassā’ti vadāmi. <span class=\"brnum\">(21)</span>",
  "dn1:25.1": "Nānattaṃ nānattato sañjānāti;",
  "dn1:25.2": "nānattaṃ nānattato saññatvā nānattaṃ maññati, nānattasmiṃ maññati, nānattato maññati, nānattaṃ meti maññati, nānattaṃ abhinandati.",
  "dn1:25.3": "Taṃ kissa hetu?",
  "dn1:25.4": "‘Apariññātaṃ tassā’ti vadāmi. <span class=\"brnum\">(22)</span>",
  "dn1:26.1": "Sabbaṃ sabbato sañjānāti;",
  "dn1:26.2": "sabbaṃ sabbato saññatvā sabbaṃ maññati, sabbasmiṃ maññati, sabbato maññati, sabbaṃ meti maññati, sabbaṃ abhinandati.",
  "dn1:26.3": "Taṃ kissa hetu?",
  "dn1:26.4": "‘Apariññātaṃ tassā’ti vadāmi. <span class=\"brnum\">(23)</span>",
  "dn1:27.1": "Nibbānaṃ nibbānato sañjānāti;",
  "dn1:27.2": "nibbānaṃ nibbānato saññatvā nibbānaṃ maññati, nibbānasmiṃ maññati, nibbānato maññati, nibbānaṃ meti maññati, nibbānaṃ abhinandati.",
  "dn1:27.3": "Taṃ kissa hetu?",
  "dn1:27.4": "‘Apariññātaṃ tassā’ti vadāmi. <span class=\"brnum\">(24)</span>",
  "dn1:28.1": "Puthujjanavasena paṭhamanayabhūmiparicchedo niṭṭhito.",
  "dn1:29.1": "Yopi so, bhikkhave, bhikkhu sekkho appattamānaso anuttaraṃ yogakkhemaṃ patthayamāno viharati, sopi pathaviṃ pathavito abhijānāti;",
  "dn1:29.2": "pathaviṃ pathavito abhiññāya pathaviṃ mā maññi, pathaviyā mā maññi, pathavito mā maññi, pathaviṃ meti mā maññi, pathaviṃ mābhinandi.",
  "dn1:29.3": "Taṃ kissa hetu?",
  "dn1:29.4": "‘Pariññeyyaṃ tassā’ti vadāmi.",
  "dn1:30.1": "Āpaṃ …",
  "dn1:30.2": "pe …",
  "dn1:30.3": "tejaṃ …",
  "dn1:30.4": "vāyaṃ …",
  "dn1:30.5": "bhūte …",
  "dn1:30.6": "deve …",
  "dn1:30.7": "pajāpatiṃ …",
  "dn1:30.8": "brahmaṃ …",
  "dn1:30.9": "ābhassare …",
  "dn1:30.10": "subhakiṇhe …",
  "dn1:30.11": "vehapphale …",
  "dn1:30.12": "abhibhuṃ …",
  "dn1:30.13": "ākāsānañcāyatanaṃ …",
  "dn1:30.14": "viññāṇañcāyatanaṃ …",
  "dn1:30.15": "ākiñcaññāyatanaṃ …",
  "dn1:30.16": "nevasaññānāsaññāyatanaṃ …",
  "dn1:30.17": "diṭṭhaṃ …",
  "dn1:30.18": "sutaṃ …",
  "dn1:30.19": "mutaṃ …",
  "dn1:30.20": "viññātaṃ …",
  "dn1:30.21": "ekattaṃ …",
  "dn1:30.22": "nānattaṃ …",
  "dn1:30.23": "sabbaṃ …",
  "dn1:30.24": "nibbānaṃ nibbānato abhijānāti;",
  "dn1:30.25": "nibbānaṃ<a class=\"wp\" id=\"wp50\"></a> nibbānato abhiññāya nibbānaṃ mā maññi, nibbānasmiṃ mā maññi, nibbānato mā maññi, nibbānaṃ meti mā maññi, nibbānaṃ mābhinandi.",
  "dn1:30.26": "Taṃ kissa hetu?",
  "dn1:30.27": "‘Pariññeyyaṃ tassā’ti vadāmi.",
  "dn1:31.1": "Sekkhavasena dutiyanayabhūmiparicchedo niṭṭhito.",
  "dn1:32.1": "Yopi so, bhikkhave, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto, sopi pathaviṃ pathavito abhijānāti;",
  "dn1:32.2": "pathaviṃ pathavito abhiññāya pathaviṃ na maññati, pathaviyā na maññati, pathavito na maññati, pathaviṃ meti na maññati, pathaviṃ nābhinandati.",
  "dn1:32.3": "Taṃ kissa hetu?",
  "dn1:32.4": "‘Pariññātaṃ tassā’ti vadāmi.",
  "dn1:33.1": "Āpaṃ …",
  "dn1:33.2": "pe …",
  "dn1:33.3": "tejaṃ …",
  "dn1:33.4": "vāyaṃ …",
  "dn1:33.5": "bhūte …",
  "dn1:33.6": "deve …",
  "dn1:33.7": "pajāpatiṃ …",
  "dn1:33.8": "brahmaṃ …",
  "dn1:33.9": "ābhassare …",
  "dn1:33.10": "subhakiṇhe …",
  "dn1:33.11": "vehapphale …",
  "dn1:33.12": "abhibhuṃ …",
  "dn1:33.13": "ākāsānañcāyatanaṃ …",
  "dn1:33.14": "viññāṇañcāyatanaṃ …",
  "dn1:33.15": "ākiñcaññāyatanaṃ …",
  "dn1:33.16": "nevasaññānāsaññāyatanaṃ …",
  "dn1:33.17": "diṭṭhaṃ …",
  "dn1:33.18": "sutaṃ …",
  "dn1:33.19": "mutaṃ …",
  "dn1:33.20": "viññātaṃ …",
  "dn1:33.21": "ekattaṃ …",
  "dn1:33.22": "nānattaṃ …",
  "dn1:33.23": "sabbaṃ …",
  "dn1:33.24": "nibbānaṃ nibbānato abhijānāti;",
  "dn1:33.25": "nibbānaṃ nibbānato abhiññāya nibbānaṃ na maññati, nibbānasmiṃ na maññati, nibbānato na maññati, nibbānaṃ meti na maññati, nibbānaṃ nābhinandati.",
  "dn1:33.26": "Taṃ kissa hetu?",
  "dn1:33.27": "‘Pariññātaṃ tassā’ti vadāmi.",
  "dn1:34.1": "Khīṇāsavavasena tatiyanayabhūmiparicchedo niṭṭhito.",
  "dn1:35.1": "Yopi so, bhikkhave, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññā vimutto, sopi pathaviṃ pathavito abhijānāti;",
  "dn1:35.2": "pathaviṃ pathavito abhiññāya pathaviṃ na maññati, pathaviyā na maññati, pathavito na maññati, pathaviṃ meti na maññati, pathaviṃ nābhinandati.",
  "dn1:35.3": "Taṃ kissa hetu?",
  "dn1:35.4": "Khayā rāgassa, vītarāgattā.",
  "dn1:36.1": "Āpaṃ …",
  "dn1:36.2": "pe …",
  "dn1:36.3": "tejaṃ …",
  "dn1:36.4": "vāyaṃ …",
  "dn1:36.5": "bhūte …",
  "dn1:36.6": "deve …",
  "dn1:36.7": "pajāpatiṃ …",
  "dn1:36.8": "brahmaṃ …",
  "dn1:36.9": "ābhassare …",
  "dn1:36.10": "subhakiṇhe …",
  "dn1:36.11": "vehapphale …",
  "dn1:36.12": "abhibhuṃ …",
  "dn1:36.13": "ākāsānañcāyatanaṃ …",
  "dn1:36.14": "viññāṇañcāyatanaṃ …",
  "dn1:36.15": "ākiñcaññāyatanaṃ …",
  "dn1:36.16": "nevasaññānāsaññāyatanaṃ …",
  "dn1:36.17": "diṭṭhaṃ …",
  "dn1:36.18": "sutaṃ …",
  "dn1:36.19": "mutaṃ …",
  "dn1:36.20": "viññātaṃ …",
  "dn1:36.21": "ekattaṃ …",
  "dn1:36.22": "nānattaṃ …",
  "dn1:36.23": "sabbaṃ …",
  "dn1:36.24": "nibbānaṃ nibbānato abhijānāti;",
  "dn1:36.25": "nibbānaṃ nibbānato abhiññāya nibbānaṃ na maññati, nibbānasmiṃ na maññati, nibbānato na maññati, nibbānaṃ meti na maññati, nibbānaṃ nābhinandati.",
  "dn1:36.26": "Taṃ kissa hetu?",
  "dn1:36.27": "Khayā rāgassa, vītarāgattā.",
  "dn1:37.1": "Khīṇāsavavasena catutthanayabhūmiparicchedo niṭṭhito.",
  "dn1:38.1": "Yopi so, bhikkhave, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto, sopi pathaviṃ pathavito abhijānāti;",
  "dn1:38.2": "pathaviṃ pathavito abhiññāya pathaviṃ na maññati, pathaviyā na maññati, pathavito na maññati, pathaviṃ meti na maññati, pathaviṃ nābhinandati.",
  "dn1:38.3": "Taṃ kissa hetu?",
  "dn1:38.4": "Khayā dosassa, vītadosattā.",
  "dn1:39.1": "Āpaṃ …",
  "dn1:39.2": "pe …",
  "dn1:39.3": "tejaṃ …",
  "dn1:39.4": "vāyaṃ …",
  "dn1:39.5": "bhūte …",
  "dn1:39.6": "deve …",
  "dn1:39.7": "pajāpatiṃ …",
  "dn1:39.8": "brahmaṃ …",
  "dn1:39.9": "ābhassare …",
  "dn1:39.10": "subhakiṇhe …",
  "dn1:39.11": "vehapphale …",
  "dn1:39.12": "abhibhuṃ …",
  "dn1:39.13": "ākāsānañcāyatanaṃ …",
  "dn1:39.14": "viññāṇañcāyatanaṃ …",
  "dn1:39.15": "ākiñcaññāyatanaṃ …",
  "dn1:39.16": "nevasaññānāsaññāyatanaṃ …",
  "dn1:39.17": "diṭṭhaṃ …",
  "dn1:39.18": "sutaṃ …",
  "dn1:39.19": "mutaṃ …",
  "dn1:39.20": "viññātaṃ …",
  "dn1:39.21": "ekattaṃ …",
  "dn1:39.22": "nānattaṃ …",
  "dn1:39.23": "sabbaṃ …",
  "dn1:39.24": "nibbānaṃ nibbānato abhijānāti;",
  "dn1:39.25": "nibbānaṃ nibbānato abhiññāya nibbānaṃ na maññati, nibbānasmiṃ na maññati, nibbānato na maññati, nibbānaṃ meti na maññati, nibbānaṃ nābhinandati.",
  "dn1:39.26": "Taṃ kissa hetu?",
  "dn1:39.27": "Khayā dosassa, vītadosattā.",
  "dn1:40.1": "Khīṇāsavavasena pañcamanayabhūmiparicchedo niṭṭhito.",
  "dn1:41.1": "Yopi so, bhikkhave, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto, sopi pathaviṃ pathavito abhijānāti;",
  "dn1:41.2": "pathaviṃ pathavito abhiññāya pathaviṃ na maññati, pathaviyā na maññati, pathavito na maññati, pathaviṃ meti na maññati, pathaviṃ nābhinandati.",
  "dn1:41.3": "Taṃ kissa hetu?",
  "dn1:41.4": "Khayā mohassa, vītamohattā.",
  "dn1:42.1": "Āpaṃ …",
  "dn1:42.2": "pe …",
  "dn1:42.3": "tejaṃ …",
  "dn1:42.4": "vāyaṃ …",
  "dn1:42.5": "bhūte …",
  "dn1:42.6": "deve …",
  "dn1:42.7": "pajāpatiṃ …",
  "dn1:42.8": "brahmaṃ …",
  "dn1:42.9": "ābhassare …",
  "dn1:42.10": "subhakiṇhe …",
  "dn1:42.11": "vehapphale …",
  "dn1:42.12": "abhibhuṃ …",
  "dn1:42.13": "ākāsānañcāyatanaṃ …",
  "dn1:42.14": "viññāṇañcāyatanaṃ …",
  "dn1:42.15": "ākiñcaññāyatanaṃ …",
  "dn1:42.16": "nevasaññānāsaññāyatanaṃ …",
  "dn1:42.17": "diṭṭhaṃ …",
  "dn1:42.18": "sutaṃ …",
  "dn1:42.19": "mutaṃ …",
  "dn1:42.20": "viññātaṃ …",
  "dn1:42.21": "ekattaṃ …",
  "dn1:42.22": "nānattaṃ …",
  "dn1:42.23": "sabbaṃ …",
  "dn1:42.24": "nibbānaṃ nibbānato abhijānāti;",
  "dn1:42.25": "nibbānaṃ nibbānato abhiññāya nibbānaṃ na maññati, nibbānasmiṃ na maññati, nibbānato na maññati, nibbānaṃ meti na maññati, nibbānaṃ nābhinandati.",
  "dn1:42.26": "Taṃ kissa hetu?",
  "dn1:42.27": "Khayā mohassa, vītamohattā.",
  "dn1:43.1": "Khīṇāsavavasena chaṭṭhanayabhūmiparicchedo niṭṭhito.",
  "dn1:44.1": "Tathāgatopi, bhikkhave, arahaṃ sammāsambuddho pathaviṃ pathavito abhijānāti;",
  "dn1:44.2": "pathaviṃ pathavito abhiññāya pathaviṃ na maññati, pathaviyā na maññati, pathavito na maññati, pathaviṃ meti na maññati, pathaviṃ nābhinandati.",
  "dn1:44.3": "Taṃ kissa hetu?",
  "dn1:44.4": "‘Pariññātantaṃ tathāgatassā’ti vadāmi.",
  "dn1:45.1": "Āpaṃ …",
  "dn1:45.2": "pe …",
  "dn1:45.3": "tejaṃ …",
  "dn1:45.4": "vāyaṃ …",
  "dn1:45.5": "bhūte …",
  "dn1:45.6": "deve …",
  "dn1:45.7": "pajāpatiṃ …",
  "dn1:45.8": "brahmaṃ …",
  "dn1:45.9": "ābhassare …",
  "dn1:45.10": "subhakiṇhe …",
  "dn1:45.11": "vehapphale …",
  "dn1:45.12": "abhibhuṃ …",
  "dn1:45.13": "ākāsānañcāyatanaṃ …",
  "dn1:45.14": "viññāṇañcāyatanaṃ …",
  "dn1:45.15": "ākiñcaññāyatanaṃ …",
  "dn1:45.16": "nevasaññānāsaññāyatanaṃ …",
  "dn1:45.17": "diṭṭhaṃ …",
  "dn1:45.18": "sutaṃ …",
  "dn1:45.19": "mutaṃ …",
  "dn1:45.20": "viññātaṃ …",
  "dn1:45.21": "ekattaṃ …",
  "dn1:45.22": "nānattaṃ …",
  "dn1:45.23": "sabbaṃ …",
  "dn1:45.24": "nibbānaṃ nibbānato abhijānāti;",
  "dn1:45.25": "nibbānaṃ nibbānato abhiññāya nibbānaṃ na maññati, nibbānasmiṃ na maññati, nibbānato na maññati, nibbānaṃ meti na maññati, nibbānaṃ nābhinandati.",
  "dn1:45.26": "Taṃ kissa hetu?",
  "dn1:45.27": "‘Pariññātantaṃ tathāgatassā’ti vadāmi.",
  "dn1:46.1": "Tathāgatavasena sattamanayabhūmiparicchedo niṭṭhito.",
  "dn1:47.1": "Tathāgatopi, bhikkhave, arahaṃ sammāsambuddho pathaviṃ pathavito abhijānāti;",
  "dn1:47.2": "pathaviṃ pathavito abhiññāya pathaviṃ na maññati, pathaviyā na maññati, pathavito na maññati, pathaviṃ meti na maññati, pathaviṃ nābhinandati.",
  "dn1:47.3": "Taṃ kissa hetu?",
  "dn1:47.4": "‘Nandī dukkhassa mūlan’ti—",
  "dn1:47.5": "iti viditvā ‘bhavā jāti bhūtassa jarāmaraṇan’ti.",
  "dn1:47.6": "Tasmātiha, bhikkhave, ‘tathāgato sabbaso taṇhānaṃ khayā virāgā nirodhā cāgā paṭinissaggā anuttaraṃ sammāsambodhiṃ abhisambuddho’ti vadāmi.",
  "dn1:48.1": "Āpaṃ …",
  "dn1:48.2": "pe …",
  "dn1:48.3": "tejaṃ …",
  "dn1:48.4": "vāyaṃ …",
  "dn1:48.5": "bhūte …",
  "dn1:48.6": "deve …",
  "dn1:48.7": "pajāpatiṃ …",
  "dn1:48.8": "brahmaṃ …",
  "dn1:48.9": "ābhassare …",
  "dn1:48.10": "subhakiṇhe …",
  "dn1:48.11": "vehapphale …",
  "dn1:48.12": "abhibhuṃ …",
  "dn1:48.13": "ākāsānañcāyatanaṃ …",
  "dn1:48.14": "viññāṇañcāyatanaṃ …",
  "dn1:48.15": "ākiñcaññāyatanaṃ …",
  "dn1:48.16": "nevasaññānāsaññāyatanaṃ …",
  "dn1:48.17": "diṭṭhaṃ …",
  "dn1:48.18": "sutaṃ …",
  "dn1:48.19": "mutaṃ …",
  "dn1:48.20": "viññātaṃ …",
  "dn1:48.21": "ekattaṃ …",
  "dn1:48.22": "nānattaṃ …",
  "dn1:48.23": "sabbaṃ …",
  "dn1:48.24": "nibbānaṃ nibbānato abhijānāti;",
  "dn1:48.25": "nibbānaṃ nibbānato abhiññāya nibbānaṃ na maññati, nibbānasmiṃ na maññati, nibbānato na maññati, nibbānaṃ meti na maññati, nibbānaṃ nābhinandati.",
  "dn1:48.26": "Taṃ kissa hetu?",
  "dn1:48.27": "‘Nandī dukkhassa mūlan’ti—",
  "dn1:48.28": "iti viditvā ‘bhavā jāti bhūtassa jarāmaraṇan’ti.",
  "dn1:48.29": "Tasmātiha, bhikkhave, ‘tathāgato sabbaso taṇhānaṃ khayā virāgā nirodhā cāgā paṭinissaggā anuttaraṃ sammāsambodhiṃ abhisambuddho’ti vadāmī”ti.",
  "dn1:49.1": "Tathāgatavasena aṭṭhamanayabhūmiparicchedo niṭṭhito.",
  "dn1:50.1": "Idamavoca bhagavā.",
  "dn1:50.2": "Na te bhikkhū bhagavato bhāsitaṃ abhinandunti.",
  "dn1:51.1": "Mūlapariyāyasuttaṃ niṭṭhitaṃ paṭhamaṃ."
}